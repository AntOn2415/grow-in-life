{
    "book_name_en": "2_peter",
    "book_name_ua": "2 Петра",
    "book_abbreviation_ua": "2Пет",
    "testament": "new-testament",
    "chapters": [
        {
            "book_name_en": "2 Peter",
            "chapter_number": 1,
            "verses": [
                {
                    "verse_number": 1,
                    "text": "Симеон Петро, раб та апостол Ісуса Христа, до тих, хто одержав із нами рівноцінну віру в правді Бога нашого й Спасителя Ісуса Христа:"
                },
                {
                    "verse_number": 2,
                    "text": "благодать вам та мир нехай примножиться в пізнанні Бога й Ісуса, Господа нашого!"
                },
                {
                    "verse_number": 3,
                    "text": "Усе, що потрібне для життя та побожности, подала нам Його Божа сила пізнанням Того, Хто покликав нас славою та чеснотою."
                },
                {
                    "verse_number": 4,
                    "text": "Через них даровані нам цінні та великі обітниці, щоб ними ви стали учасниками Божої Істоти, утікаючи від пожадливого світового тління."
                },
                {
                    "verse_number": 5,
                    "text": "Тому докладіть до цього всю пильність, і покажіть у вашій вірі чесноту, а в чесноті пізнання,"
                },
                {
                    "verse_number": 6,
                    "text": "а в пізнанні стримання, а в стриманні терпеливість, а в терпеливості благочестя,"
                },
                {
                    "verse_number": 7,
                    "text": "а в благочесті братерство, а в братерстві любов."
                },
                {
                    "verse_number": 8,
                    "text": "Бо коли це в вас є та примножується, то воно зробить вас нелінивими, ані безплідними для пізнання Господа нашого Ісуса Христа."
                },
                {
                    "verse_number": 9,
                    "text": "А хто цього не має, той сліпий, короткозорий, він забув про очищення з своїх давніх гріхів."
                },
                {
                    "verse_number": 10,
                    "text": "Тому, браття, тим більше дбайте чинити міцним своє покликання та вибрання, бо, роблячи так, ви ніколи не спіткнетесь."
                },
                {
                    "verse_number": 11,
                    "text": "Бо щедро відкриється вам вхід до вічного Царства Господа нашого й Спасителя Ісуса Христа."
                },
                {
                    "verse_number": 12,
                    "text": "Тому то ніколи я не занедбую про це вам нагадувати, хоч ви й знаєте, і впевнені в теперішній правді."
                },
                {
                    "verse_number": 13,
                    "text": "Бо вважаю я за справедливе, доки я в цій оселі, спонукувати вас нагадуванням,"
                },
                {
                    "verse_number": 14,
                    "text": "знаючи, що я незабаром повинен покинути оселю свою, як і Господь наш Ісус Христос об'явив був мені."
                },
                {
                    "verse_number": 15,
                    "text": "А я пильнуватиму, щоб ви й по моєму відході завжди мали це в пам'яті."
                },
                {
                    "verse_number": 16,
                    "text": "Бо ми сповістили вам силу та прихід Господа нашого Ісуса Христа, не йдучи за хитро видуманими байками, але бувши самовидцями Його величі."
                },
                {
                    "verse_number": 17,
                    "text": "Бо Він честь та славу прийняв від Бога Отця, як до Нього прийшов від величної слави голос такий: Це Син Мій Улюблений, що Його Я вподобав!"
                },
                {
                    "verse_number": 18,
                    "text": "І цей голос, що з неба зійшов, ми чули, як із Ним були на святій горі."
                },
                {
                    "verse_number": 19,
                    "text": "І ми маємо слово пророче певніше. І ви добре робите, що на нього вважаєте, як на світильника, що світить у темному місці, аж поки зачне розвиднятися, і світова зірниця засяє у ваших серцях,"
                },
                {
                    "verse_number": 20,
                    "text": "бо ви знаєте перше про те, що жодне пророцтво в Писанні від власного вияснення не залежить."
                },
                {
                    "verse_number": 21,
                    "text": "Бо пророцтва ніколи не було з волі людської, а звіщали його святі Божі мужі, проваджені Духом Святим."
                }
            ]
        },
        {
            "book_name_en": "2 Peter",
            "chapter_number": 2,
            "verses": [
                {
                    "verse_number": 1,
                    "text": "А між людом були й неправдиві пророки, як і будуть між вас учителі неправдиві, що впровадять згубні єресі, відречуться від Владики, що викупив їх, і стягнуть на себе самі скору погибіль."
                },
                {
                    "verse_number": 2,
                    "text": "І багато-хто підуть за пожадливістю їхньою, а через них дорога правдива зневажиться."
                },
                {
                    "verse_number": 3,
                    "text": "І в зажерливості вони будуть ловити вас словами облесними. Суд на них віддавна не бариться, а їхня загибіль не дрімає!"
                },
                {
                    "verse_number": 4,
                    "text": "Бо як Бог Анголів, що згрішили, не помилував був, а в кайданах темряви вкинув до аду, і передав зберігати на суд;"
                },
                {
                    "verse_number": 5,
                    "text": "і Він не помилував першого світу, а зберіг самовосьмого Ноя, проповідника праведности, і навів потопа на світ безбожних;"
                },
                {
                    "verse_number": 6,
                    "text": "і міста Содом і Гоморру спопелив, засудивши на знищення, і дав приклада для майбутніх безбожників,"
                },
                {
                    "verse_number": 7,
                    "text": "а врятував праведного Лота, змученого поводженням розпусних людей,"
                },
                {
                    "verse_number": 8,
                    "text": "бо цей праведник, живши між ними, день-у-день мучив свою праведну душу, бачачи й чуючи вчинки безбожні,"
                },
                {
                    "verse_number": 9,
                    "text": "то вміє Господь рятувати побожних від спокуси, а неправедних берегти на день суду для кари,"
                },
                {
                    "verse_number": 10,
                    "text": "а надто тих, хто ходить за нечистими пожадливостями тіла та погорджує владою; зухвалі свавільці, що не бояться зневажати слави,"
                },
                {
                    "verse_number": 11,
                    "text": "хоч Анголи, бувши міццю та силою більші за них, не несуть до Господа зневажливого суду на них."
                },
                {
                    "verse_number": 12,
                    "text": "Вони, немов звірина нерозумна, зроджена природою на зловлення та загибіль, зневажають те, чого не розуміють, і в тлінні своїм будуть знищені,"
                },
                {
                    "verse_number": 13,
                    "text": "і приймуть заплату за лихі вчинки. Вони повсякденну розпусту вважають за розкіш; самі бруд та неслава, вони насолоджуються своїми оманами, бенкетуючи з вами."
                },
                {
                    "verse_number": 14,
                    "text": "Їхні очі наповнені перелюбом та гріхом безупинним; вони зваблюють душі незміцнені; вони, діти прокляття, мають серце, привчене до зажерливости."
                },
                {
                    "verse_number": 15,
                    "text": "Вони покинули просту дорогу та й заблудили, і пішли слідом за Валаамом Беоровим, що полюбив нагороду несправедливости,"
                },
                {
                    "verse_number": 16,
                    "text": "але був докорений у своїм беззаконні: німа під'яремна ослиця проговорила людським голосом, та й безум пророка спинила."
                },
                {
                    "verse_number": 17,
                    "text": "Вони джерела безводні, хмари, бурею гнані; для них приготований морок темряви!"
                },
                {
                    "verse_number": 18,
                    "text": "Бо, висловлюючи марне базікання, вони зваблюють пожадливістю тіла й розпустою тих, хто ледве втік від тих, хто живе в розпусті."
                },
                {
                    "verse_number": 19,
                    "text": "Вони волю обіцюють їм, самі бувши рабами тління. Бо хто ким переможений, той тому й раб."
                },
                {
                    "verse_number": 20,
                    "text": "Бо коли хто втече від нечистости світу через пізнання Господа й Спасителя Ісуса Христа, а потому знов заплутуються ними та перемагаються, то останнє буває для них гірше першого."
                },
                {
                    "verse_number": 21,
                    "text": "Бо краще було б не пізнати їм дороги праведности, аніж, пізнавши, вернутись назад від переданої їм святої заповіді!"
                },
                {
                    "verse_number": 22,
                    "text": "Бо їм трапилося за правдивою приказкою: Вертається пес до своєї блювотини, та: Помита свиня йде валятися в калюжу..."
                }
            ]
        },
        {
            "book_name_en": "2 Peter",
            "chapter_number": 3,
            "verses": [
                {
                    "verse_number": 1,
                    "text": "Це вже другого листа пишу я до вас, улюблені. У них нагадуванням я буджу вашу чисту думку,"
                },
                {
                    "verse_number": 2,
                    "text": "щоб ви пам'ятали слова, що святі пророки давніше звістили їх вам, і заповідь Господа й Спасителя, що одержали через ваших апостолів."
                },
                {
                    "verse_number": 3,
                    "text": "Насамперед знайте оце, що в останні дні прийдуть із насмішками глузії, що ходитимуть за своїми пожадливостями,"
                },
                {
                    "verse_number": 4,
                    "text": "та й скажуть: Де обітниця Його приходу? Бо від того часу, як позасинали наші батьки, усе залишається так від початку творіння."
                },
                {
                    "verse_number": 5,
                    "text": "Бо сховане від тих, хто хоче цього, що небо було напочатку, а земля із води та водою складена словом Божим,"
                },
                {
                    "verse_number": 6,
                    "text": "тому тодішній світ, водою потоплений, згинув."
                },
                {
                    "verse_number": 7,
                    "text": "А теперішні небо й земля заховані тим самим словом, і зберігаються для огню на день суду й загибелі безбожних людей."
                },
                {
                    "verse_number": 8,
                    "text": "Нехай же одне це не буде заховане від вас, улюблені, що в Господа один день немов тисяча років, а тисяча років немов один день!"
                },
                {
                    "verse_number": 9,
                    "text": "Не бариться Господь із обітницею, як деякі вважають це барінням, але вам довготерпить, бо не хоче, щоб хто загинув, але щоб усі навернулися до каяття."
                },
                {
                    "verse_number": 10,
                    "text": "День же Господній прибуде, як злодій вночі, коли з гуркотом небо мине, а стихії, розпечені, рунуть, а земля та діла, що на ній, погорять..."
                },
                {
                    "verse_number": 11,
                    "text": "А коли все оце поруйнується, то якими мусите бути в святому житті та в побожності ви,"
                },
                {
                    "verse_number": 12,
                    "text": "що чекаєте й прагнете скорого приходу Божого дня, в якім небо, палючися, зникне, а розпалені стихії розтопляться?"
                },
                {
                    "verse_number": 13,
                    "text": "Але за Його обітницею ми дожидаємо неба нового й нової землі, що правда на них пробуває."
                },
                {
                    "verse_number": 14,
                    "text": "Тож, улюблені, чекаючи цього, попильнуйте, щоб ви знайшлися для Нього нескверні та чисті у мирі."
                },
                {
                    "verse_number": 15,
                    "text": "А довготерпіння Господа нашого вважайте за спасіння, як і улюблений брат наш Павло написав був до вас за даною йому мудрістю,"
                },
                {
                    "verse_number": 16,
                    "text": "як і по всіх посланнях, що в них він говорить про це. У них є дещо тяжко зрозуміле, що неуки та незміцнені перекручують, як і інші Писання, на власну загибіль свою."
                },
                {
                    "verse_number": 17,
                    "text": "Тож ви, улюблені, знаючи це наперед, стережіться, щоб не були ви зведені блудом безбожних і не відпали від свого вґрунтування,"
                },
                {
                    "verse_number": 18,
                    "text": "але щоб зростали в благодаті й пізнанні Господа нашого й Спасителя Ісуса Христа. Йому слава і тепер, і дня вічного! Амінь."
                }
            ]
        }
    ]
}