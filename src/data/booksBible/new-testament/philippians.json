{
    "book_name_en": "philippians",
    "book_name_ua": "Филипʼян",
    "book_abbreviation_ua": "Флп",
    "testament": "new-testament",
    "chapters": [
        {
            "book_name_en": "Philippians",
            "chapter_number": 1,
            "verses": [
                {
                    "verse_number": 1,
                    "text": "Павло й Тимофій, раби Христа Ісуса, до всіх святих у Христі Ісусі, що знаходяться в Филипах, з єпископами та дияконами:"
                },
                {
                    "verse_number": 2,
                    "text": "благодать вам і мир від Бога, Отця нашого, і Господа Ісуса Христа!"
                },
                {
                    "verse_number": 3,
                    "text": "Дякую Богові своєму при кожній згадці про вас,"
                },
                {
                    "verse_number": 4,
                    "text": "і завжди в усякій молитві своїй за всіх вас чиню я молитву з радощами,"
                },
                {
                    "verse_number": 5,
                    "text": "за участь вашу в Євангелії від першого дня аж дотепер."
                },
                {
                    "verse_number": 6,
                    "text": "Я певний того, що той, хто в вас розпочав добре діло, виконає його аж до дня Христа Ісуса."
                },
                {
                    "verse_number": 7,
                    "text": "Бо то справедливо мені думати це про всіх вас, бо я маю вас у серці, а ви всі в кайданах моїх, і в обороні, і в утвердженні Євангелії спільники мої в благодаті."
                },
                {
                    "verse_number": 8,
                    "text": "Бо Бог мені свідок, що тужу я за вами всіма в сердечній любові Христа Ісуса."
                },
                {
                    "verse_number": 9,
                    "text": "І молюсь я про те, щоб ваша любов примножалась ще більше та більше в пізнанні й усякім дослідженні,"
                },
                {
                    "verse_number": 10,
                    "text": "щоб ви досліджували те, що краще, щоб чисті та цілі були Христового дня,"
                },
                {
                    "verse_number": 11,
                    "text": "наповнені плодів праведности через Ісуса Христа, на славу та на хвалу Божу."
                },
                {
                    "verse_number": 12,
                    "text": "Бажаю ж я, браття, щоб відали ви, що те, що сталось мені, вийшло більше на успіх Євангелії,"
                },
                {
                    "verse_number": 13,
                    "text": "бо в усій преторії та всім іншим стали відомі кайдани мої за Христа."
                },
                {
                    "verse_number": 14,
                    "text": "А багато братів у Господі через кайдани мої посміліли та ще більше відважилися Слово Боже звіщати безстрашно."
                },
                {
                    "verse_number": 15,
                    "text": "Одні, правда, і через заздрощі та колотнечу, другі ж із доброї волі Христа проповідують;"
                },
                {
                    "verse_number": 16,
                    "text": "а інші з любови, знаючи, що я поставлений на оборону Євангелії;"
                },
                {
                    "verse_number": 17,
                    "text": "а інші через підступ звіщають Христа нещиро, думаючи, що додадуть тягару до кайданів моїх."
                },
                {
                    "verse_number": 18,
                    "text": "Але що ж? У всякому разі, чи облудно, чи щиро, Христос проповідується, а тим я радію та й буду радіти."
                },
                {
                    "verse_number": 19,
                    "text": "Бо знаю, що це буде мені на спасіння через вашу молитву й допомогу Духа Ісуса Христа,"
                },
                {
                    "verse_number": 20,
                    "text": "через чекання й надію мою, що я ні в чому не буду посоромлений, але цілою сміливістю, як завжди, так і тепер Христос буде звеличений у тілі моїм, чи то життям, чи то смертю."
                },
                {
                    "verse_number": 21,
                    "text": "Бо для мене життя то Христос, а смерть то надбання."
                },
                {
                    "verse_number": 22,
                    "text": "А коли життя в тілі то для мене плід діла, то не знаю, що вибрати."
                },
                {
                    "verse_number": 23,
                    "text": "Тягнуть мене одне й друге, хоч я маю бажання померти та бути з Христом, бо це значно ліпше."
                },
                {
                    "verse_number": 24,
                    "text": "А щоб полишатися в тілі, то це потрібніш ради вас."
                },
                {
                    "verse_number": 25,
                    "text": "І оце знаю певно, що залишусь я, і пробуватиму з вами всіма вам на користь та на радощі в вірі,"
                },
                {
                    "verse_number": 26,
                    "text": "щоб ваша хвала через мене примножилася в Христі Ісусі, коли знову прийду я до вас."
                },
                {
                    "verse_number": 27,
                    "text": "Тільки живіть згідно з Христовою Євангелією, щоб, чи прийду я й побачу вас, чи й не бувши почув я про вас, що ви стоїте в однім дусі, борючись однодушно за віру євангельську,"
                },
                {
                    "verse_number": 28,
                    "text": "і ні в чому не боячися противників; це їм доказ загибелі, вам же спасіння. А це від Бога!"
                },
                {
                    "verse_number": 29,
                    "text": "Бо вчинено вам за Христа добродійство, не тільки вірувати в Нього, але і страждати за Нього,"
                },
                {
                    "verse_number": 30,
                    "text": "маючи таку саму боротьбу, яку ви бачили в мені, а тепер чуєте про мене."
                }
            ]
        },
        {
            "book_name_en": "Philippians",
            "chapter_number": 2,
            "verses": [
                {
                    "verse_number": 1,
                    "text": "Отож, коли є в Христі яка заохота, коли є яка потіха любови, коли є яка спільнота духа, коли є яке серце та милосердя,"
                },
                {
                    "verse_number": 2,
                    "text": "то доповніть радість мою: щоб думали ви одне й те, щоб мали ту саму любов, одну згоду й один розум!"
                },
                {
                    "verse_number": 3,
                    "text": "Не робіть нічого підступом або з чванливости, але в покорі майте один одного за більшого від себе."
                },
                {
                    "verse_number": 4,
                    "text": "Нехай кожен дбає не про своє, але кожен і про інших."
                },
                {
                    "verse_number": 5,
                    "text": "Нехай у вас будуть ті самі думки, що й у Христі Ісусі!"
                },
                {
                    "verse_number": 6,
                    "text": "Він, бувши в Божій подобі, не вважав за захват бути Богові рівним,"
                },
                {
                    "verse_number": 7,
                    "text": "але Він умалив Самого Себе, прийнявши вигляд раба, ставши подібним до людини; і подобою ставши, як людина,"
                },
                {
                    "verse_number": 8,
                    "text": "Він упокорив Себе, бувши слухняний аж до смерти, і то смерти хресної..."
                },
                {
                    "verse_number": 9,
                    "text": "Тому й Бог повищив Його, та дав Йому Ім'я, що вище над кожне ім'я,"
                },
                {
                    "verse_number": 10,
                    "text": "щоб перед Ісусовим Ім'ям вклонялося кожне коліно небесних, і земних, і підземних,"
                },
                {
                    "verse_number": 11,
                    "text": "і щоб кожен язик визнавав: Ісус Христос то Господь, на славу Бога Отця!"
                },
                {
                    "verse_number": 12,
                    "text": "Отож, мої любі, як ви завжди слухняні були не тільки в моїй присутності, але значно більше тепер, у моїй відсутності, зо страхом і тремтінням виконуйте своє спасіння."
                },
                {
                    "verse_number": 13,
                    "text": "Бо то Бог викликає в вас і хотіння, і чин за доброю волею Своєю."
                },
                {
                    "verse_number": 14,
                    "text": "Робіть усе без нарікання та сумніву,"
                },
                {
                    "verse_number": 15,
                    "text": "щоб були ви бездоганні та щирі, невинні діти Божі серед лукавого та розпусного роду, що в ньому ви сяєте, як світла в світі,"
                },
                {
                    "verse_number": 16,
                    "text": "додержуючи слово життя на похвалу мені в день Христа, що я біг не надармо, що я працював не надармо."
                },
                {
                    "verse_number": 17,
                    "text": "Та хоч і стаю я жертвою при жертві і при службі вашої віри, я радію та тішуся разом із вами всіма."
                },
                {
                    "verse_number": 18,
                    "text": "Тіштесь тим самим і ви, і тіштеся разом зо мною!"
                },
                {
                    "verse_number": 19,
                    "text": "Надіюся в Господі Ісусі незабаром послати до вас Тимофія, щоб і я зміцнів духом, розізнавши про вас."
                },
                {
                    "verse_number": 20,
                    "text": "Бо я однодумця не маю ні одного, щоб щиріше подбав він про вас."
                },
                {
                    "verse_number": 21,
                    "text": "Усі бо шукають свого, а не Христового Ісусового."
                },
                {
                    "verse_number": 22,
                    "text": "Та ви знаєте досвід його, бо він, немов батькові син, зо мною служив для Євангелії."
                },
                {
                    "verse_number": 23,
                    "text": "Отже, маю надію негайно послати цього, як тільки довідаюся, що буде зо мною."
                },
                {
                    "verse_number": 24,
                    "text": "Але в Господі маю надію, що й сам незабаром прибуду до вас."
                },
                {
                    "verse_number": 25,
                    "text": "Але я вважав за потрібне послати до вас брата Епафродита, свого співробітника та співбойовника, вашого апостола й служителя в потребі моїй,"
                },
                {
                    "verse_number": 26,
                    "text": "бо він побивався за вами всіма, і сумував через те, що ви чули, що він хворував."
                },
                {
                    "verse_number": 27,
                    "text": "Бо смертельно він був хворував. Але змилувався Бог над ним, і не тільки над ним, але й надо мною, щоб я смутку на смуток не мав."
                },
                {
                    "verse_number": 28,
                    "text": "Отож, тим швидше послав я його, щоб тішились ви, його знову побачивши, і щоб без смутку я був."
                },
                {
                    "verse_number": 29,
                    "text": "Тож прийміть його в Господі з повною радістю, і майте в пошані таких,"
                },
                {
                    "verse_number": 30,
                    "text": "бо за діло Христове наблизився був аж до смерти, наражаючи на небезпеку життя, щоб доповнити ваш нестаток служіння для мене."
                }
            ]
        },
        {
            "book_name_en": "Philippians",
            "chapter_number": 3,
            "verses": [
                {
                    "verse_number": 1,
                    "text": "Зрештою, браття мої, радійте у Господі! Писати вам те саме не прикро мені, а для вас це навчальне."
                },
                {
                    "verse_number": 2,
                    "text": "Стережіться собак, стережіться працівників лихих, стережіться обрізання!"
                },
                {
                    "verse_number": 3,
                    "text": "Бо обрізання то ми, що служимо Богові духом, а хвалимося Христом Ісусом, і не кладемо надії на тіло,"
                },
                {
                    "verse_number": 4,
                    "text": "хоч і я міг би мати надію на тіло. Як хто інший на тіло надіятись думає, то тим більше я,"
                },
                {
                    "verse_number": 5,
                    "text": "обрізаний восьмого дня, з роду Ізраїля, з племени Веніяминового, єврей із євреїв, фарисей за Законом."
                },
                {
                    "verse_number": 6,
                    "text": "Через горливість я був переслідував Церкву, бувши невинний, щодо правди в Законі."
                },
                {
                    "verse_number": 7,
                    "text": "Але те, що для мене було за надбання, те ради Христа я за втрату вважав."
                },
                {
                    "verse_number": 8,
                    "text": "Тож усе я вважаю за втрату ради переважного познання Христа Ісуса, мого Господа, що я ради Нього відмовився всього, і вважаю все за сміття, щоб придбати Христа,"
                },
                {
                    "verse_number": 9,
                    "text": "щоб знайтися в Нім не з власною праведністю, яка від Закону, але з тією, що з віри в Христа, праведністю від Бога за вірою,"
                },
                {
                    "verse_number": 10,
                    "text": "щоб пізнати Його й силу Його воскресення, та участь у муках Його, уподоблюючись Його смерті,"
                },
                {
                    "verse_number": 11,
                    "text": "аби досягнути якось воскресення з мертвих."
                },
                {
                    "verse_number": 12,
                    "text": "Не тому, що я вже досягнув, або вже вдосконалився, але прагну, чи не досягну я того, чим і Христос Ісус досягнув був мене."
                },
                {
                    "verse_number": 13,
                    "text": "Браття, я себе не вважаю, що я досягнув. Та тільки, забуваючи те, що позаду, і спішачи до того, що попереду,"
                },
                {
                    "verse_number": 14,
                    "text": "я женусь до мети за нагородою високого поклику Божого в Христі Ісусі."
                },
                {
                    "verse_number": 15,
                    "text": "Тож усі, хто досконалий, думаймо це; коли ж думаєте ви щось інше, то Бог вам відкриє й це."
                },
                {
                    "verse_number": 16,
                    "text": "Та до чого дійшли ми, поступаймо в тім самім далі."
                },
                {
                    "verse_number": 17,
                    "text": "Будьте до мене подібні, браття, і дивіться на тих, хто поводиться так, як маєте ви за взір нас."
                },
                {
                    "verse_number": 18,
                    "text": "Багато бо хто, що про них я вам часто казав, а тепер говорю навіть плачучи, поводяться, як вороги хреста Христового."
                },
                {
                    "verse_number": 19,
                    "text": "Їхній кінець то загибіль, шлунок їхній бог, а слава в їхньому соромі... Вони думають тільки про земне!"
                },
                {
                    "verse_number": 20,
                    "text": "Життя ж наше на небесах, звідки ждемо й Спасителя, Господа Ісуса Христа,"
                },
                {
                    "verse_number": 21,
                    "text": "Який перемінить тіло нашого пониження, щоб стало подібне до славного тіла Його, силою, якою Він може і все підкорити Собі."
                }
            ]
        },
        {
            "book_name_en": "Philippians",
            "chapter_number": 4,
            "verses": [
                {
                    "verse_number": 1,
                    "text": "Отож, мої браття улюблені, за якими так сильно тужу, моя радосте й вінче, так у Господі стійте, улюблені!"
                },
                {
                    "verse_number": 2,
                    "text": "Благаю Еводію, благаю й Синтихію думати однаково в Господі."
                },
                {
                    "verse_number": 3,
                    "text": "Так, благаю й тебе, товаришу вірний, допомагай тим, хто в боротьбі за Євангелію помагали мені та Климентові й іншим моїм співробітникам, яких імення записані в Книзі Життя."
                },
                {
                    "verse_number": 4,
                    "text": "Радійте в Господі завсіди, і знову кажу: радійте!"
                },
                {
                    "verse_number": 5,
                    "text": "Ваша лагідність хай буде відома всім людям. Господь близько!"
                },
                {
                    "verse_number": 6,
                    "text": "Ні про що не турбуйтесь, а в усьому нехай виявляються Богові ваші бажання молитвою й проханням з подякою."
                },
                {
                    "verse_number": 7,
                    "text": "І мир Божий, що вищий від усякого розуму, хай береже серця ваші та ваші думки у Христі Ісусі."
                },
                {
                    "verse_number": 8,
                    "text": "Наостанку, браття, що тільки правдиве, що тільки чесне, що тільки праведне, що тільки чисте, що тільки любе, що тільки гідне хвали, коли яка чеснота, коли яка похвала, думайте про це!"
                },
                {
                    "verse_number": 9,
                    "text": "Чого ви від мене й навчилися, і прийняли, і чули та бачили, робіть те! І Бог миру буде з вами!"
                },
                {
                    "verse_number": 10,
                    "text": "Я вельми потішився в Господі, що справді ви вже нових сил набули піклуватись про мене; ви й давніш піклувались, та часу сприятливого ви не мали."
                },
                {
                    "verse_number": 11,
                    "text": "Не за нестатком кажу, бо навчився я бути задоволеним із того, що маю."
                },
                {
                    "verse_number": 12,
                    "text": "Умію я й бути в упокоренні, умію бути й у достатку. Я привчився до всього й у всім: насищатися й голод терпіти, мати достаток і бути в недостачі."
                },
                {
                    "verse_number": 13,
                    "text": "Я все можу в Тім, Хто мене підкріпляє, в Ісусі Христі."
                },
                {
                    "verse_number": 14,
                    "text": "Тож ви добре зробили, що участь узяли в моїм горі."
                },
                {
                    "verse_number": 15,
                    "text": "І знаєте й ви, филип'яни, що на початку благовістя, коли я з Македонії вийшов, не прилучилась була жадна Церква до справи давання й приймання для мене, самі тільки ви,"
                },
                {
                    "verse_number": 16,
                    "text": "що і раз, і вдруге мені на потреби мої посилали й до Солуня."
                },
                {
                    "verse_number": 17,
                    "text": "Кажу це не тому, щоб шукав я давання, я шукаю плоду, що примножується на річ вашу."
                },
                {
                    "verse_number": 18,
                    "text": "Та все я одержав, і маю достаток. Маю повно, прийнявши від Епафродита, що ви послали, як пахощі запашні, жертву приємну, Богові вгодну."
                },
                {
                    "verse_number": 19,
                    "text": "А мій Бог нехай виповнить вашу всяку потребу за Своїм багатством у Славі, у Христі Ісусі."
                },
                {
                    "verse_number": 20,
                    "text": "А Богові й нашому Отцеві слава на віки віків. Амінь."
                },
                {
                    "verse_number": 21,
                    "text": "Вітайте кожного святого у Христі Ісусі. Вітають вас браття, присутні зо мною."
                },
                {
                    "verse_number": 22,
                    "text": "Вітають вас усі святі, а найбільше ті, хто з кесаревого дому."
                },
                {
                    "verse_number": 23,
                    "text": "Благодать Господа Ісуса Христа зо всіма вами! Амінь."
                }
            ]
        }
    ]
}