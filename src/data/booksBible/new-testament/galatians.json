{
    "book_name_en": "galatians",
    "book_name_ua": "Галатів",
    "book_abbreviation_ua": "Гал",
    "testament": "new-testament",
    "chapters": [
        {
            "book_name_en": "Galatians",
            "chapter_number": 1,
            "verses": [
                {
                    "verse_number": 1,
                    "text": "Апостол Павло, поставлений ні від людей, ані від чоловіка, але від Ісуса Христа й Бога Отця, що з мертвих Його воскресив,"
                },
                {
                    "verse_number": 2,
                    "text": "і присутня зо мною вся браття, до Церков галатійських:"
                },
                {
                    "verse_number": 3,
                    "text": "благодать вам і мир від Бога, Отця нашого, і Господа Ісуса Христа,"
                },
                {
                    "verse_number": 4,
                    "text": "що за наші гріхи дав Самого Себе, щоб від злого сучасного віку нас визволити, за волею Бога й Отця нашого,"
                },
                {
                    "verse_number": 5,
                    "text": "Йому слава на віки вічні, амінь!"
                },
                {
                    "verse_number": 6,
                    "text": "Дивуюся я, що ви так скоро відхилюєтесь від того, хто покликав Христовою благодаттю вас, на іншу Євангелію,"
                },
                {
                    "verse_number": 7,
                    "text": "що не інша вона, але деякі є, що вас непокоять, і хочуть перевернути Христову Євангелію."
                },
                {
                    "verse_number": 8,
                    "text": "Але якби й ми або Ангол із неба зачав благовістити вам не те, що ми вам благовістили, нехай буде проклятий!"
                },
                {
                    "verse_number": 9,
                    "text": "Як ми перше казали, і тепер знов кажу: коли хто вам не те благовістить, що ви прийняли, нехай буде проклятий!"
                },
                {
                    "verse_number": 10,
                    "text": "Бо тепер чи я в людей шукаю признання чи в Бога? Чи людям дбаю я догоджати? Бо коли б догоджав я ще людям, я не був би рабом Христовим."
                },
                {
                    "verse_number": 11,
                    "text": "Звіщаю ж вам, браття, що Євангелія, яку я благовістив, вона не від людей."
                },
                {
                    "verse_number": 12,
                    "text": "Бо я не прийняв, ні навчився її від людини, але відкриттям Ісуса Христа."
                },
                {
                    "verse_number": 13,
                    "text": "Чули бо ви про моє поступовання перше в юдействі, що Божу Церкву жорстоко я переслідував та руйнував її."
                },
                {
                    "verse_number": 14,
                    "text": "І я перевищував в юдействі багатьох своїх ровесників роду мого, бувши запеклим прихильником моїх отцівських передань."
                },
                {
                    "verse_number": 15,
                    "text": "Коли ж Бог, що вибрав мене від утроби матері моєї і покликав благодаттю Своєю, уподобав"
                },
                {
                    "verse_number": 16,
                    "text": "виявити мною Сина Свого, щоб благовістив я Його між поганами, я не радився зараз із тілом та кров'ю,"
                },
                {
                    "verse_number": 17,
                    "text": "і не відправився в Єрусалим до апостолів, що передо мною були, а пішов я в Арабію, і знову вернувся в Дамаск."
                },
                {
                    "verse_number": 18,
                    "text": "По трьох роках потому пішов я в Єрусалим побачити Кифу, і в нього пробув днів із п'ятнадцять."
                },
                {
                    "verse_number": 19,
                    "text": "А іншого з апостолів я не бачив, крім Якова, брата Господнього."
                },
                {
                    "verse_number": 20,
                    "text": "А що вам пишу, ось кажу перед Богом, що я не обманюю!"
                },
                {
                    "verse_number": 21,
                    "text": "Потому пішов я до сирських та кілікійських країн."
                },
                {
                    "verse_number": 22,
                    "text": "Церквам же Христовим в Юдеї я знаний не був особисто,"
                },
                {
                    "verse_number": 23,
                    "text": "тільки чули вони, що той, що колись переслідував їх, благовістить тепер віру, що колись руйнував був її."
                },
                {
                    "verse_number": 24,
                    "text": "І славили Бога вони через мене!"
                }
            ]
        },
        {
            "book_name_en": "Galatians",
            "chapter_number": 2,
            "verses": [
                {
                    "verse_number": 1,
                    "text": "Потому, по чотирнадцяти роках, я знову ходив в Єрусалим із Варнавою, взявши й Тита з собою."
                },
                {
                    "verse_number": 2,
                    "text": "А пішов я за відкриттям. І подав їм Євангелію, що її проповідую між поганами, особливо знатнішим, чи не дарма змагаюся я чи змагався."
                },
                {
                    "verse_number": 3,
                    "text": "Але й Тит, що зо мною, бувши греком, не був до обрізання змушений."
                },
                {
                    "verse_number": 4,
                    "text": "А щодо прибулих фальшивих братів, що прийшли підглядати нашу вільність, яку маємо в Христі Ісусі, щоб нас поневолити,"
                },
                {
                    "verse_number": 5,
                    "text": "то ми їх не послухали ані на хвилю, і не піддалися були, щоб тривала в вас правда Євангелії."
                },
                {
                    "verse_number": 6,
                    "text": "Щождо тих, що за щось уважають себе, та якими колись вони були, то ні в чому різниці для мене нема, не дивиться Бог на особу людини! Бо ті, що за щось уважають себе, нічого мені не додали,"
                },
                {
                    "verse_number": 7,
                    "text": "але навпаки, побачивши, що мені припоручена Євангелія для необрізаних, як Петрові для обрізаних,"
                },
                {
                    "verse_number": 8,
                    "text": "бо Той, хто помагав Петрові в апостольстві між обрізаними, помагав і мені між поганами,"
                },
                {
                    "verse_number": 9,
                    "text": "і, пізнавши ту благодать, що дана мені, Яків, і Кифа, і Іван, що стовпами вважаються, подали мені та Варнаві правиці спільноти, щоб ми для поган працювали, вони ж для обрізаних,"
                },
                {
                    "verse_number": 10,
                    "text": "тільки щоб ми пам'ятали про вбогих, що я й пильнував був чинити таке."
                },
                {
                    "verse_number": 11,
                    "text": "Коли ж Кифа прийшов був до Антіохії, то відкрито я виступив супроти нього, заслуговував бо він на осуд."
                },
                {
                    "verse_number": 12,
                    "text": "Бо він перед тим, як прийшли були дехто від Якова, споживав із поганами. А коли прибули, став ховатися та відлучатися, боячися обрізаних."
                },
                {
                    "verse_number": 13,
                    "text": "А з ним лицемірили й інші юдеї, так що навіть Варнава пристав був до їхнього лицемірства."
                },
                {
                    "verse_number": 14,
                    "text": "А коли я побачив, що не йдуть вони рівно за євангельською правдою, то перед усіма сказав Кифі: Коли ти, бувши юдеєм, живеш по-поганському, а не по-юдейському, то нащо поган ти примушуєш жити по-юдейському?"
                },
                {
                    "verse_number": 15,
                    "text": "Ми юдеї природою, а не грішники з поган..."
                },
                {
                    "verse_number": 16,
                    "text": "А коли ми дізнались, що людина не може бути виправдана ділами Закону, але тільки вірою в Христа Ісуса, то ми ввірували в Христа Ісуса, щоб нам виправдатися вірою в Христа, а не ділами Закону. Бо жадна людина ділами Закону не буде виправдана!"
                },
                {
                    "verse_number": 17,
                    "text": "Коли ж, шукаючи виправдання в Христі, ми й самі показалися грішниками, то хіба Христос слуга гріху? Зовсім ні!"
                },
                {
                    "verse_number": 18,
                    "text": "Бо коли я будую знов те, що був зруйнував, то самого себе роблю злочинцем."
                },
                {
                    "verse_number": 19,
                    "text": "Бо Законом я вмер для Закону, щоб жити для Бога. Я розп'ятий з Христом."
                },
                {
                    "verse_number": 20,
                    "text": "І живу вже не я, а Христос проживає в мені. А що я живу в тілі тепер, живу вірою в Божого Сина, що мене полюбив, і видав за мене Самого Себе."
                },
                {
                    "verse_number": 21,
                    "text": "Божої благодаті я не відкидаю. Бо коли набувається правда Законом, то надармо Христос був умер!"
                }
            ]
        },
        {
            "book_name_en": "Galatians",
            "chapter_number": 3,
            "verses": [
                {
                    "verse_number": 1,
                    "text": "О, ви нерозумні галати! Хто вас звів не коритися правді, вас, яким перед очима Ісус Христос переднакреслений був, як ніби між вами розп'ятий?"
                },
                {
                    "verse_number": 2,
                    "text": "Це одне хочу знати від вас: чи ви прийняли Духа ділами Закону, чи із проповіді про віру?"
                },
                {
                    "verse_number": 3,
                    "text": "Чи ж ви аж такі нерозумні? Духом почавши, кінчите тепер тілом?"
                },
                {
                    "verse_number": 4,
                    "text": "Чи ви так багато терпіли надармо? Коли б тільки надармо!"
                },
                {
                    "verse_number": 5,
                    "text": "Отже, Той, Хто вам Духа дає й чуда чинить між вами, чи чинить ділами Закону, чи із проповіді про віру?"
                },
                {
                    "verse_number": 6,
                    "text": "Так як Авраам був увірував в Бога, і це залічено за праведність йому."
                },
                {
                    "verse_number": 7,
                    "text": "Тож знайте, що ті, хто від віри, то сини Авраамові."
                },
                {
                    "verse_number": 8,
                    "text": "І Писання, передбачивши, що вірою Бог виправдає поган, благовістило Авраамові: Благословляться в тобі всі народи!"
                },
                {
                    "verse_number": 9,
                    "text": "Тому ті, хто від віри, будуть поблагословлені з вірним Авраамом."
                },
                {
                    "verse_number": 10,
                    "text": "А всі ті, хто на діла Закону покладається, вони під прокляттям. Бо написано: Проклятий усякий, хто не триває в усьому, що написано в книзі Закону, щоб чинити оте!"
                },
                {
                    "verse_number": 11,
                    "text": "А що перед Богом Законом ніхто не виправдується, то це ясно, бо праведний житиме вірою."
                },
                {
                    "verse_number": 12,
                    "text": "А Закон не від віри, але хто чинитиме те, той житиме ним."
                },
                {
                    "verse_number": 13,
                    "text": "Христос відкупив нас від прокляття Закону, ставши прокляттям за нас, бо написано: Проклятий усякий, хто висить на дереві,"
                },
                {
                    "verse_number": 14,
                    "text": "щоб Авраамове благословення в Ісусі Христі поширилося на поган, щоб обітницю Духа прийняти нам вірою."
                },
                {
                    "verse_number": 15,
                    "text": "Браття, кажу я по-людському: навіть людського затвердженого заповіту ніхто не відкидає та до нього не додає."
                },
                {
                    "verse_number": 16,
                    "text": "А обітниці дані були Авраамові й насінню його. Не говориться: і насінням, як про багатьох, але як про одного: і Насінню твоєму, яке є Христос."
                },
                {
                    "verse_number": 17,
                    "text": "А я кажу це, що заповіту, від Бога затвердженого, Закон, що прийшов по чотириста тридцяти роках, не відкидає, щоб обітницю він зруйнував."
                },
                {
                    "verse_number": 18,
                    "text": "Бо коли від Закону спадщина, то вже не з обітниці; Авраамові ж Бог дарував із обітниці."
                },
                {
                    "verse_number": 19,
                    "text": "Що ж Закон? Він був даний з причини переступів, аж поки прийде Насіння, якому обітниця дана була; він учинений був Анголами рукою посередника."
                },
                {
                    "verse_number": 20,
                    "text": "Але посередник не є для одного, Бог же один."
                },
                {
                    "verse_number": 21,
                    "text": "Отож, чи ж Закон проти Божих обітниць? Зовсім ні! Якби бо був даний Закон, щоб він міг оживляти, то праведність справді була б від Закону!"
                },
                {
                    "verse_number": 22,
                    "text": "Та все зачинило Писання під гріх, щоб віруючим була дана обітниця з віри в Ісуса Христа."
                },
                {
                    "verse_number": 23,
                    "text": "Але поки прийшла віра, під Законом стережено нас, замкнених до приходу віри, що мала об'явитись."
                },
                {
                    "verse_number": 24,
                    "text": "Тому то Закон виховником був до Христа, щоб нам виправдатися вірою."
                },
                {
                    "verse_number": 25,
                    "text": "А як віра прийшла, то вже ми не під виховником."
                },
                {
                    "verse_number": 26,
                    "text": "Бо ви всі сини Божі через віру в Христа Ісуса!"
                },
                {
                    "verse_number": 27,
                    "text": "Бо ви всі, що в Христа охристилися, у Христа зодягнулися!"
                },
                {
                    "verse_number": 28,
                    "text": "Нема юдея, ні грека, нема раба, ані вільного, нема чоловічої статі, ані жіночої, бо всі ви один у Христі Ісусі!"
                },
                {
                    "verse_number": 29,
                    "text": "А коли ви Христові, то ви Авраамове насіння й за обітницею спадкоємці."
                }
            ]
        },
        {
            "book_name_en": "Galatians",
            "chapter_number": 4,
            "verses": [
                {
                    "verse_number": 1,
                    "text": "Тож кажу я: поки спадкоємець дитина, він нічим від раба не різниться, хоч він пан над усім,"
                },
                {
                    "verse_number": 2,
                    "text": "але під опікунами та керівниками знаходиться він аж до часу, що визначив батько."
                },
                {
                    "verse_number": 3,
                    "text": "Так і ми, поки дітьми були, то були поневолені стихіями світу."
                },
                {
                    "verse_number": 4,
                    "text": "Як настало ж виповнення часу, Бог послав Свого Сина, що родився від жони, та став під Законом,"
                },
                {
                    "verse_number": 5,
                    "text": "щоб викупити підзаконних, щоб усиновлення ми прийняли."
                },
                {
                    "verse_number": 6,
                    "text": "А що ви сини, Бог послав у ваші серця Духа Сина Свого, що викликує: Авва, Отче!"
                },
                {
                    "verse_number": 7,
                    "text": "Тому ти вже не раб, але син. А як син, то й спадкоємець Божий через Христа."
                },
                {
                    "verse_number": 8,
                    "text": "Та тоді, не знаючи Бога, служили ви тим, що з істоти богами вони не були."
                },
                {
                    "verse_number": 9,
                    "text": "А тепер, як пізнали ви Бога, чи краще як Бог вас пізнав, як вертаєтесь знов до слабих та вбогих стихій, яким хочете знов, як давніше, служити?"
                },
                {
                    "verse_number": 10,
                    "text": "Ви вважаєте пильно на дні та на місяці, і на пори та роки."
                },
                {
                    "verse_number": 11,
                    "text": "Я боюся за вас, чи не дармо я працював коло вас?..."
                },
                {
                    "verse_number": 12,
                    "text": "Прошу я вас, браття, будьте, як я, бо й я такий самий, як ви. Нічим ви мене не покривдили!"
                },
                {
                    "verse_number": 13,
                    "text": "І знаєте ви, що в немочі тіла я перше звіщав вам Євангелію,"
                },
                {
                    "verse_number": 14,
                    "text": "ви ж моєю спокусою в тілі моїм не погордували, і мене не відкинули, але, немов Ангола Божого, ви прийняли мене, як Христа Ісуса!"
                },
                {
                    "verse_number": 15,
                    "text": "Тож де ваше тодішнє блаженство? Свідкую бо вам, що якби було можна, то ви вибрали б очі свої та мені віддали б!"
                },
                {
                    "verse_number": 16,
                    "text": "Чи ж я став для вас ворогом, правду говорячи вам?"
                },
                {
                    "verse_number": 17,
                    "text": "Недобре пильнують про вас, але вас відлучити хочуть, щоб ви пильнували про них."
                },
                {
                    "verse_number": 18,
                    "text": "То добре, пильнувати про добре постійно, а не тільки тоді, як приходжу до вас."
                },
                {
                    "verse_number": 19,
                    "text": "Дітки мої, я знову для вас терплю муки породу, поки образ Христа не відіб'ється в вас!"
                },
                {
                    "verse_number": 20,
                    "text": "Я хотів би тепер бути в вас та змінити свій голос, бо маю я сумнів за вас."
                },
                {
                    "verse_number": 21,
                    "text": "Скажіть мені ви, що хочете бути під Законом: чи не слухаєтесь ви Закону?"
                },
                {
                    "verse_number": 22,
                    "text": "Бо написано: Мав Авраам двох синів, одного від рабині, а другого від вільної."
                },
                {
                    "verse_number": 23,
                    "text": "Але той, хто був від рабині, народився за тілом, а хто був від вільної, за обітницею."
                },
                {
                    "verse_number": 24,
                    "text": "Розуміти це треба інакше, бо це два заповіти: один від гори Сінай, що в рабство народжує, а він то Аґар."
                },
                {
                    "verse_number": 25,
                    "text": "Бо Аґар то гора Сінай в Арабії, а відповідає сучасному Єрусалимові, який у рабстві з своїми дітьми."
                },
                {
                    "verse_number": 26,
                    "text": "А вишній Єрусалим вільний, він мати всім нам!"
                },
                {
                    "verse_number": 27,
                    "text": "Бо написано: Звеселися, неплідна, ти, що не родиш! Гукай та викликуй ти, що в породі не мучилась, бо в полишеної значно більше дітей, ніж у тієї, що має вона чоловіка!"
                },
                {
                    "verse_number": 28,
                    "text": "А ви, браття, діти обітниці за Ісаком!"
                },
                {
                    "verse_number": 29,
                    "text": "Але як і тоді, хто родився за тілом, переслідував тих, хто родився за духом, так само й тепер."
                },
                {
                    "verse_number": 30,
                    "text": "Та що каже Писання? Прожени рабиню й сина її, бо не буде спадкувати син рабині разом із сином вільної."
                },
                {
                    "verse_number": 31,
                    "text": "Тому, браття, не сини ми рабині, але вільної!"
                }
            ]
        },
        {
            "book_name_en": "Galatians",
            "chapter_number": 5,
            "verses": [
                {
                    "verse_number": 1,
                    "text": "Христос для волі нас визволив. Тож стійте в ній та не піддавайтеся знову в ярмо рабства!"
                },
                {
                    "verse_number": 2,
                    "text": "Ось я, Павло, кажу вам, що коли ви обрізуєтесь, то нема вам тоді жадної користи від Христа."
                },
                {
                    "verse_number": 3,
                    "text": "І свідкую я знову всякому чоловікові, який обрізується, що повинен він виконати ввесь Закон."
                },
                {
                    "verse_number": 4,
                    "text": "Ви, що Законом виправдуєтесь, полишилися без Христа, відпали від благодаті!"
                },
                {
                    "verse_number": 5,
                    "text": "Бо ми в дусі з віри чекаємо надії праведности."
                },
                {
                    "verse_number": 6,
                    "text": "Бо сили не має в Христі Ісусі ані обрізання, ані необрізання, але віра, що чинна любов'ю."
                },
                {
                    "verse_number": 7,
                    "text": "Бігли ви добре. Хто заборонив вам коритися правді?"
                },
                {
                    "verse_number": 8,
                    "text": "Таке переконання не від Того, Хто вас покликав."
                },
                {
                    "verse_number": 9,
                    "text": "Трохи розчини квасить усе тісто!"
                },
                {
                    "verse_number": 10,
                    "text": "Я в Господі маю надію на вас, що нічого іншого думати не будете ви. А хто вас непокоїть, осуджений буде, хоч би він хто був!"
                },
                {
                    "verse_number": 11,
                    "text": "Чого ж, браття, мене ще переслідують, коли я обрізання ще проповідую? Тоді спокуса хреста в ніщо обертається!"
                },
                {
                    "verse_number": 12,
                    "text": "О, коли б були навіть відсічені ті, хто підбурює вас!"
                },
                {
                    "verse_number": 13,
                    "text": "Бо ви, браття, на волю покликані, але щоб ваша воля не стала приводом догоджати тілу, а любов'ю служити один одному!"
                },
                {
                    "verse_number": 14,
                    "text": "Бо ввесь Закон в однім слові міститься: Люби свого ближнього, як самого себе!"
                },
                {
                    "verse_number": 15,
                    "text": "Коли ж ви гризете та їсте один одного, то глядіть, щоб не знищили ви один одного!"
                },
                {
                    "verse_number": 16,
                    "text": "І кажу: ходіть за духом, і не вчините пожадливости тіла,"
                },
                {
                    "verse_number": 17,
                    "text": "бо тіло бажає противного духові, а дух противного тілу, і супротивні вони один одному, щоб ви чинили не те, чого хочете."
                },
                {
                    "verse_number": 18,
                    "text": "Коли ж дух вас провадить, то ви не під Законом."
                },
                {
                    "verse_number": 19,
                    "text": "Учинки тіла явні, то є: перелюб, нечистість, розпуста,"
                },
                {
                    "verse_number": 20,
                    "text": "ідолослуження, чари, ворожнечі, сварка, заздрість, гнів, суперечки, незгоди, єресі,"
                },
                {
                    "verse_number": 21,
                    "text": "завидки, п'янство, гулянки й подібне до цього. Я про це попереджую вас, як і попереджав був, що хто чинить таке, не вспадкують вони Царства Божого!"
                },
                {
                    "verse_number": 22,
                    "text": "А плід духа: любов, радість, мир, довготерпіння, добрість, милосердя, віра,"
                },
                {
                    "verse_number": 23,
                    "text": "лагідність, здержливість: Закону нема на таких!"
                },
                {
                    "verse_number": 24,
                    "text": "А ті, що Христові Ісусові, розп'яли вони тіло з пожадливостями та з похотями."
                },
                {
                    "verse_number": 25,
                    "text": "Коли духом живемо, то й духом ходімо!"
                },
                {
                    "verse_number": 26,
                    "text": "Не будьмо чванливі, не дражнімо один одного, не завидуймо один одному!"
                }
            ]
        },
        {
            "book_name_en": "Galatians",
            "chapter_number": 6,
            "verses": [
                {
                    "verse_number": 1,
                    "text": "Браття, як людина й упаде в який прогріх, то ви, духовні, виправляйте такого духом лагідности, сам себе доглядаючи, щоб не спокусився й ти!"
                },
                {
                    "verse_number": 2,
                    "text": "Носіть тягарі один одного, і так виконаєте закона Христового."
                },
                {
                    "verse_number": 3,
                    "text": "Коли бо хто думає, що він щось, бувши ніщо, сам себе той обманює."
                },
                {
                    "verse_number": 4,
                    "text": "Нехай кожен досліджує діло своє, і тоді матиме тільки в собі похвалу, а не в іншому!"
                },
                {
                    "verse_number": 5,
                    "text": "Бо кожен нестиме свій власний тягар!"
                },
                {
                    "verse_number": 6,
                    "text": "А хто слова навчається, нехай ділиться всяким добром із навчаючим."
                },
                {
                    "verse_number": 7,
                    "text": "Не обманюйтеся, Бог осміяний бути не може. Бо що тільки людина посіє, те саме й пожне!"
                },
                {
                    "verse_number": 8,
                    "text": "Бо хто сіє для власного тіла свого, той від тіла тління пожне. А хто сіє для духа, той від духа пожне життя вічне."
                },
                {
                    "verse_number": 9,
                    "text": "А роблячи добре, не знуджуймося, бо часу свого пожнемо, коли не ослабнемо."
                },
                {
                    "verse_number": 10,
                    "text": "Тож тому, поки маємо час, усім робімо добро, а найбільш одновірним!"
                },
                {
                    "verse_number": 11,
                    "text": "Погляньте, якими великими буквами я написав вам своєю рукою!"
                },
                {
                    "verse_number": 12,
                    "text": "Усі ті, хто бажає хвалитися тілом, змушують вас обрізуватись, щоб тільки вони не були переслідувані за хреста Христового."
                },
                {
                    "verse_number": 13,
                    "text": "Бо навіть і ті, хто обрізується, самі не зберігають Закона, а хочуть, щоб ви обрізувались, щоб хвалитися їм вашим тілом."
                },
                {
                    "verse_number": 14,
                    "text": "А щодо мене, то нехай нічим не хвалюся, хіба тільки хрестом Господа нашого Ісуса Христа, що ним розп'ятий світ для мене, а я для світу."
                },
                {
                    "verse_number": 15,
                    "text": "Бо сили немає ані обрізання, ані необрізання, а створіння нове."
                },
                {
                    "verse_number": 16,
                    "text": "А всі ті, хто піде за цим правилом, мир та милість на них, і на Ізраїля Божого!"
                },
                {
                    "verse_number": 17,
                    "text": "Зрештою, хай ніхто не турбує мене, бо ношу я Ісусові рани на тілі своїм!..."
                },
                {
                    "verse_number": 18,
                    "text": "Благодать Господа нашого Ісуса Христа нехай буде з духом вашим, браття! Амінь."
                }
            ]
        }
    ]
}