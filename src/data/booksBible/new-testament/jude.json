{
    "book_name_en": "jude",
    "book_name_ua": "Юди",
    "book_abbreviation_ua": "Юд",
    "testament": "new-testament",
    "chapters": [
        {
            "book_name_en": "Jude",
            "chapter_number": 1,
            "verses": [
                {
                    "verse_number": 1,
                    "text": "Юда, раб Ісуса Христа, а брат Якова, покликаним, улюбленим у Бозі Отці та збереженим Ісусом Христом:"
                },
                {
                    "verse_number": 2,
                    "text": "милість вам, і мир, і любов хай примножиться!"
                },
                {
                    "verse_number": 3,
                    "text": "Улюблені, всяке дбання чинивши писати до вас про наше спільне спасіння, я признав за потрібне писати до вас, благаючи боротись за віру, раз дану святим."
                },
                {
                    "verse_number": 4,
                    "text": "Бо крадькома повходили деякі люди, на цей осуд віддавна призначені, безбожні, що благодать нашого Бога обертають у розпусту, і відкидаються єдиного Владики і Господа нашого Ісуса Христа."
                },
                {
                    "verse_number": 5,
                    "text": "А я хочу нагадати вам, що раз усе знаєте, що Господь визволив людей від землі єгипетської, а згодом вигубив тих, хто не вірував."
                },
                {
                    "verse_number": 6,
                    "text": "І Анголів, що не зберегли початкового стану свого, але кинули житло своє, Він зберіг у вічних кайданах під темрявою на суд великого дня."
                },
                {
                    "verse_number": 7,
                    "text": "Як Содом і Гоморра та міста коло них, що таким самим способом чинили перелюб та ходили за іншим тілом, понесли кару вічного огню, і поставлені в приклад,"
                },
                {
                    "verse_number": 8,
                    "text": "так само буде й цим сновидам, що опоганюють тіло, погорджують владами, зневажають слави."
                },
                {
                    "verse_number": 9,
                    "text": "І сам Архангол Михаїл, коли сперечався з дияволом і говорив про Мойсеєве тіло, не наважився винести суду зневажливого, а сказав: Хай Господь докорить тобі!"
                },
                {
                    "verse_number": 10,
                    "text": "А ці зневажають, чого не знають; а що знають із природи, як німа звірина, то й у тому псуються."
                },
                {
                    "verse_number": 11,
                    "text": "Горе їм, бо пішли вони дорогою Каїновою, і попали в обману Валаамової заплати, і загинули в бунті Корея!"
                },
                {
                    "verse_number": 12,
                    "text": "Вони скелі підводні на ваших вечерях любови, бо з вами без страху їдять та себе попасають; хмари безводні, що носяться вітром; осінні дерева безплідні, двічі померлі, викорінені;"
                },
                {
                    "verse_number": 13,
                    "text": "люті хвилі морські, що з піною викидають власний сором; зорі блудні, що для них морок темряви бережеться повік."
                },
                {
                    "verse_number": 14,
                    "text": "Про них же звіщав був Енох, сьомий від Адама, і казав: Ось іде Господь зо Своїми десятками тисяч святих,"
                },
                {
                    "verse_number": 15,
                    "text": "щоб суд учинити над усіма, і винуватити всіх безбожних за всі вчинки безбожности їхньої, що безбожно накоїли, та за всі жорстокі слова, що їх говорили на Нього безбожні грішники."
                },
                {
                    "verse_number": 16,
                    "text": "Це ремствувачі, незадоволені з долі своєї, що ходять у своїх пожадливостях, а уста їхні говорять чванливе; вони вихваляють особи для зиску!"
                },
                {
                    "verse_number": 17,
                    "text": "А ви, улюблені, згадуйте слова, що їх давніше казали апостоли Господа нашого Ісуса Христа,"
                },
                {
                    "verse_number": 18,
                    "text": "які вам говорили: За останнього часу будуть глузії, що ходитимуть за своїми пожадливостями та безбожністю."
                },
                {
                    "verse_number": 19,
                    "text": "Це ті, хто відлучується від єдности, тілесні, що духа не мають."
                },
                {
                    "verse_number": 20,
                    "text": "А ви, улюблені, будуйте себе найсвятішою вашою вірою, моліться Духом Святим,"
                },
                {
                    "verse_number": 21,
                    "text": "бережіть себе самих у Божій любові, і чекайте милости Господа нашого Ісуса Христа для вічного життя."
                },
                {
                    "verse_number": 22,
                    "text": "І до одних, хто вагається, будьте милостиві,"
                },
                {
                    "verse_number": 23,
                    "text": "спасайте і виривайте з огню, а до інших будьте милосердні зо страхом, і ненавидьте навіть одежу, опоганену від тіла!"
                },
                {
                    "verse_number": 24,
                    "text": "А Тому, Хто може вас зберегти від упадку, і поставити перед Своєю славою непорочними в радості,"
                },
                {
                    "verse_number": 25,
                    "text": "Єдиному премудрому Богові, Спасителеві нашому через Ісуса Христа, Господа нашого, слава, могутність, сила та влада перше всього віку, і тепер, і на всі віки! Амінь."
                }
            ]
        }
    ]
}