{
    "book_name_en": "titus",
    "book_name_ua": "Тита",
    "book_abbreviation_ua": "Тит",
    "testament": "new-testament",
    "chapters": [
        {
            "book_name_en": "Titus",
            "chapter_number": 1,
            "verses": [
                {
                    "verse_number": 1,
                    "text": "Павло, раб Божий, а апостол Ісуса Христа, по вірі вибраних Божих і пізнанні правди, що за благочестям,"
                },
                {
                    "verse_number": 2,
                    "text": "в надії вічного життя, яке обіцяв був від вічних часів необманливий Бог,"
                },
                {
                    "verse_number": 3,
                    "text": "і часу свого з'явив Слово Своє в проповіданні, що доручене було мені з наказу Спасителя нашого Бога,"
                },
                {
                    "verse_number": 4,
                    "text": "до Тита, щирого сина за спільною вірою: благодать, милість та мир від Бога Отця й Христа Ісуса, Спасителя нашого!"
                },
                {
                    "verse_number": 5,
                    "text": "Я для того тебе полишив був у Кріті, щоб ти впорядкував недокінчене та пресвітерів настановив по містах, як тобі я звелів,"
                },
                {
                    "verse_number": 6,
                    "text": "коли хто бездоганний, муж єдиної дружини, має вірних дітей, недокорених за блуд або неслухняність."
                },
                {
                    "verse_number": 7,
                    "text": "Бо єпископ мусить бути бездоганний, як Божий доморядник, не самолюбний, не гнівливий, не п'яниця, не заводіяка, не корисливий,"
                },
                {
                    "verse_number": 8,
                    "text": "але гостинний до приходнів, добролюбець, поміркований, справедливий, побожний, стриманий,"
                },
                {
                    "verse_number": 9,
                    "text": "що тримається вірного слова згідно з наукою, щоб мав силу й навчати в здоровій науці, і переконувати противних."
                },
                {
                    "verse_number": 10,
                    "text": "Багато бо є неслухняних, марнословців, зводників, особливо ж з обрізаних,"
                },
                {
                    "verse_number": 11,
                    "text": "їм треба уста затуляти: вони цілі доми баламутять, навчаючи, чого не належить, для зиску брудного."
                },
                {
                    "verse_number": 12,
                    "text": "Сказав один з них, їхній власний пророк: Крітяни завжди брехливі, люті звірі, черевані ліниві!..."
                },
                {
                    "verse_number": 13,
                    "text": "Це свідоцтво правдиве. Ради цієї причини докоряй їм суворо, щоб у вірі здорові були,"
                },
                {
                    "verse_number": 14,
                    "text": "і на юдейські байки не вважали, ані на накази людей, що від правди відвертаються."
                },
                {
                    "verse_number": 15,
                    "text": "Для чистих все чисте, а для занечищених та для невірних не чисте ніщо, але занечистилися і розум їхній, і сумління."
                },
                {
                    "verse_number": 16,
                    "text": "Вони твердять, немов знають Бога, але відкидаються вчинками, бувши бридкі й неслухняні, і до всякого доброго діла нездатні."
                }
            ]
        },
        {
            "book_name_en": "Titus",
            "chapter_number": 2,
            "verses": [
                {
                    "verse_number": 1,
                    "text": "А ти говори, що відповідає здоровій науці."
                },
                {
                    "verse_number": 2,
                    "text": "Щоб старі чоловіки тверезі були, поважні, помірковані, здорові у вірі, у любові, у терпеливості."
                },
                {
                    "verse_number": 3,
                    "text": "Щоб старі жінки в своїм стані так само були, як належить святим, не обмовниці, не віддані п'янству, навчали добра,"
                },
                {
                    "verse_number": 4,
                    "text": "щоб навчали жінок молодих любити своїх чоловіків, любити дітей,"
                },
                {
                    "verse_number": 5,
                    "text": "щоб були помірковані, чисті, господарні, добрі, слухняні своїм чоловікам, щоб не зневажалося Боже Слово."
                },
                {
                    "verse_number": 6,
                    "text": "Так само благай юнаків, щоб були помірковані."
                },
                {
                    "verse_number": 7,
                    "text": "У всім сам себе подавай за зразка добрих діл, у навчанні непорушеність, повагу,"
                },
                {
                    "verse_number": 8,
                    "text": "слово здорове, неосудливе, щоб противник був засоромлений, не мавши нічого лихого казати про нас."
                },
                {
                    "verse_number": 9,
                    "text": "Раби щоб корилися панам своїм, щоб догоджали, не перечили,"
                },
                {
                    "verse_number": 10,
                    "text": "не крали, але виявляли всяку добру вірність, щоб у всьому вони прикрашали науку Спасителя нашого Бога."
                },
                {
                    "verse_number": 11,
                    "text": "Бо з'явилася Божа благодать, що спасає всіх людей,"
                },
                {
                    "verse_number": 12,
                    "text": "і навчає нас, щоб ми, відцуравшись безбожности та світських пожадливостей, жили помірковано та праведно, і побожно в теперішнім віці,"
                },
                {
                    "verse_number": 13,
                    "text": "і чекали блаженної надії та з'явлення слави великого Бога й Спаса нашого Христа Ісуса,"
                },
                {
                    "verse_number": 14,
                    "text": "що Самого Себе дав за нас, щоб нас визволити від усякого беззаконства та очистити Собі людей вибраних, у добрих ділах запопадливих."
                },
                {
                    "verse_number": 15,
                    "text": "Оце говори та нагадуй, та з усяким наказом картай. Хай тобою ніхто не погордує!"
                }
            ]
        },
        {
            "book_name_en": "Titus",
            "chapter_number": 3,
            "verses": [
                {
                    "verse_number": 1,
                    "text": "Нагадуй їм, щоб слухали влади верховної та корилися їй, і до всякого доброго діла готові були,"
                },
                {
                    "verse_number": 2,
                    "text": "щоб не зневажали нікого, щоб були не сварливі, а тихі, виявляючи повну лагідність усім людям."
                },
                {
                    "verse_number": 3,
                    "text": "Бо колись були й ми нерозсудні, неслухняні, зведені, служили різним пожадливостям та розкошам, жили в злобі та в заздрощах, бридкими були, ненавиділи один одного."
                },
                {
                    "verse_number": 4,
                    "text": "А коли з'явилась благодать та людинолюбство Спасителя, нашого Бога,"
                },
                {
                    "verse_number": 5,
                    "text": "Він нас спас не з діл праведности, що ми їх учинили були, а з Своєї милости через купіль відродження й обновлення Духом Святим,"
                },
                {
                    "verse_number": 6,
                    "text": "Якого Він щедро вилив на нас через Христа Ісуса, Спасителя нашого,"
                },
                {
                    "verse_number": 7,
                    "text": "щоб ми виправдались Його благодаттю, і стали спадкоємцями за надією на вічне життя."
                },
                {
                    "verse_number": 8,
                    "text": "Вірне слово, і я хочу, щоб ти і про це впевняв, щоб ті, хто ввірував у Бога, дбали про добрі діла пильнувати. Для людей оце добре й корисне!"
                },
                {
                    "verse_number": 9,
                    "text": "Вистерігайсь нерозумних змагань, і родоводів, і спорів, і суперечок про Закон, бо вони некорисні й марні."
                },
                {
                    "verse_number": 10,
                    "text": "Людини єретика, по першім та другім наставленні, відрікайся,"
                },
                {
                    "verse_number": 11,
                    "text": "знавши, що зіпсувся такий та грішить, і він сам себе засудив."
                },
                {
                    "verse_number": 12,
                    "text": "Як пришлю я до тебе Артема або Тихика, поквапся прибути до мене в Нікополь, бо думаю там перезимувати."
                },
                {
                    "verse_number": 13,
                    "text": "Законника Зину та Аполлоса вишли квапливо вперед, щоб для них не забракло нічого."
                },
                {
                    "verse_number": 14,
                    "text": "Нехай же навчаються й наші дбати про добрі діла при конечних потребах, щоб безплодні вони не були."
                },
                {
                    "verse_number": 15,
                    "text": "Вітають тебе всі, хто зо мною. Вітай тих, хто любить нас у вірі. Благодать з вами всіма! Амінь."
                }
            ]
        }
    ]
}