{
    "book_name_en": "2_thessalonians",
    "book_name_ua": "2 Солунян",
    "book_abbreviation_ua": "2Сол",
    "testament": "new-testament",
    "chapters": [
        {
            "book_name_en": "2 Thessalonians",
            "chapter_number": 1,
            "verses": [
                {
                    "verse_number": 1,
                    "text": "Павло, і Силуан, і Тимофій до Солунської Церкви в нашім Бозі Отці й Господі Ісусі Христі:"
                },
                {
                    "verse_number": 2,
                    "text": "благодать вам і мир від Бога Отця й Господа Ісуса Христа!"
                },
                {
                    "verse_number": 3,
                    "text": "Ми завжди повинні подяку складати за вас Богові, браття, як і годиться, бо сильно росте віра ваша, і примножується любов кожного з усіх вас один до одного."
                },
                {
                    "verse_number": 4,
                    "text": "Так що ми самі хвалимось вами по Божих Церквах за ваші страждання та віру в усіх переслідуваннях ваших та в утисках, що їх переносите ви."
                },
                {
                    "verse_number": 5,
                    "text": "А це доказ праведного Божого суду, щоб стали ви гідні Божого Царства, що за нього й страждаєте ви!"
                },
                {
                    "verse_number": 6,
                    "text": "Бо то справедливе в Бога віддати утиском тим, хто вас утискає,"
                },
                {
                    "verse_number": 7,
                    "text": "а вам, хто утиски терпить, відпочинок із нами, коли з'явиться з неба Господь Ісус з Анголами сили Своєї,"
                },
                {
                    "verse_number": 8,
                    "text": "в огні полум'яному, що даватиме помсту на тих, хто Бога не знає, і не слухає Євангелії Господа нашого Ісуса."
                },
                {
                    "verse_number": 9,
                    "text": "Вони кару приймуть, вічну погибіль від лиця Господнього та від слави потуги Його,"
                },
                {
                    "verse_number": 10,
                    "text": "як Він прийде того дня прославитися в Своїх святих, і стати дивним у всіх віруючих, бо свідчення наше знайшло віру між вами."
                },
                {
                    "verse_number": 11,
                    "text": "За це ми й молимось завжди за вас, щоб наш Бог учинив вас гідними покликання, і міццю наповнив усю добру волю добрости й діло віри,"
                },
                {
                    "verse_number": 12,
                    "text": "щоб прославилося Ім'я Господа нашого Ісуса в вас, а ви в Ньому, за благодаттю Бога нашого й Господа Ісуса Христа."
                }
            ]
        },
        {
            "book_name_en": "2 Thessalonians",
            "chapter_number": 2,
            "verses": [
                {
                    "verse_number": 1,
                    "text": "Благаємо ж, браття, ми вас, щодо приходу Господа нашого Ісуса Христа й нашого згромадження до Нього,"
                },
                {
                    "verse_number": 2,
                    "text": "щоб ви не хвилювалися зараз умом та не жахались ані через духа, ані через слово, ані через листа, що він ніби від нас, ніби вже настав день Господній."
                },
                {
                    "verse_number": 3,
                    "text": "Хай ніхто жадним способом вас не зведе! Бо той день не настане, аж перше прийде відступлення, і виявиться беззаконник, призначений на погибіль,"
                },
                {
                    "verse_number": 4,
                    "text": "що противиться та несеться над усе, зване Богом чи святощами, так що в Божому храмі він сяде, як Бог, і за Бога себе видаватиме."
                },
                {
                    "verse_number": 5,
                    "text": "Чи ви не пам'ятаєте, як, ще в вас живши, я це вам говорив був?"
                },
                {
                    "verse_number": 6,
                    "text": "І тепер ви знаєте, що саме не допускає з'явитись йому своєчасно."
                },
                {
                    "verse_number": 7,
                    "text": "Бо вже діється таємниця беззаконня; тільки той, хто тримає тепер, буде тримати, аж поки не буде усунений він із середини."
                },
                {
                    "verse_number": 8,
                    "text": "І тоді то з'явиться той беззаконник, що його Господь Ісус заб'є Духом уст Своїх і знищить з'явленням приходу Свого."
                },
                {
                    "verse_number": 9,
                    "text": "Його прихід за чином сатани буде з усякою силою й знаками та з неправдивими чудами,"
                },
                {
                    "verse_number": 10,
                    "text": "і з усякою обманою неправди між тими, хто гине, бо любови правди вони не прийняли, щоб їм спастися."
                },
                {
                    "verse_number": 11,
                    "text": "І за це Бог пошле їм дію обмани, щоб у неправду повірили,"
                },
                {
                    "verse_number": 12,
                    "text": "щоб стали засуджені всі, хто не вірив у правду, але полюбив неправду."
                },
                {
                    "verse_number": 13,
                    "text": "А ми завжди повинні дякувати Богові за вас, улюблені Господом браття, що Бог вибрав вас спочатку на спасіння освяченням Духа та вірою в правду,"
                },
                {
                    "verse_number": 14,
                    "text": "до чого покликав Він вас через нашу Євангелію, щоб отримати славу Господа нашого Ісуса Христа."
                },
                {
                    "verse_number": 15,
                    "text": "Отже, браття, стійте й тримайтеся передань, яких ви навчились чи то словом, чи нашим посланням."
                },
                {
                    "verse_number": 16,
                    "text": "Сам же Господь наш Ісус Христос і Бог Отець наш, що нас полюбив і дав у благодаті вічну потіху та добру надію,"
                },
                {
                    "verse_number": 17,
                    "text": "нехай ваші серця Він потішить, і нехай Він зміцнить вас у всякому доброму ділі та в слові!"
                }
            ]
        },
        {
            "book_name_en": "2 Thessalonians",
            "chapter_number": 3,
            "verses": [
                {
                    "verse_number": 1,
                    "text": "Наостанку, моліться, браття, за нас, щоб ширилось Слово Господнє та славилось, як і в вас,"
                },
                {
                    "verse_number": 2,
                    "text": "і щоб ми визволилися від злих та лукавих людей, бо віра не в усіх."
                },
                {
                    "verse_number": 3,
                    "text": "І вірний Господь, що зміцнить вас і збереже від лукавого."
                },
                {
                    "verse_number": 4,
                    "text": "А про вас покладаємо надію на Господа, що й чините ви, і чинити будете те, що наказуємо вам."
                },
                {
                    "verse_number": 5,
                    "text": "Господь же нехай серця ваші спрямує на Божу любов та терпеливість Христову!"
                },
                {
                    "verse_number": 6,
                    "text": "А ми вам наказуємо, браття, Ім'ям Господа Ісуса Христа, щоб ви цуралися кожного брата, що живе по-ледачому, а не за переданням, яке прийняли ви від нас."
                },
                {
                    "verse_number": 7,
                    "text": "Самі бо ви знаєте, як належить наслідувати нас. Бо ми поміж вами не сидні справляли,"
                },
                {
                    "verse_number": 8,
                    "text": "і хліба не їли ні в кого даремно, але в перевтомі й напруженні день і ніч працювали, щоб не бути нікому із вас тягарем,"
                },
                {
                    "verse_number": 9,
                    "text": "не тому, щоб ми влади не мали, але щоб себе за взірця дати вам, щоб нас ви наслідували."
                },
                {
                    "verse_number": 10,
                    "text": "Бо коли ми в вас перебували, то це вам наказували, що як хто працювати не хоче, нехай той не їсть!"
                },
                {
                    "verse_number": 11,
                    "text": "Бо ми чуємо, що дехто між вами живуть по-ледачому, нічого не роблять, а тільки вдають, ніби роблять."
                },
                {
                    "verse_number": 12,
                    "text": "Таким ми наказуємо та благаємо Господом нашим Ісусом Христом, щоб мовчки вони працювали та власний хліб їли."
                },
                {
                    "verse_number": 13,
                    "text": "А ви, браття, не втомлюйтеся, коли чините добре."
                },
                {
                    "verse_number": 14,
                    "text": "Коли ж хто не послухає нашого слова через цього листа, зауважте того, і не майте з ним зносин, щоб він був посоромлений."
                },
                {
                    "verse_number": 15,
                    "text": "Та не майте його за неприятеля, а навчайте, як брата."
                },
                {
                    "verse_number": 16,
                    "text": "А Сам Господь миру нехай завжди дасть вам мир усяким способом. Господь з вами всіма!"
                },
                {
                    "verse_number": 17,
                    "text": "Привіт вам моєю рукою Павловою, це править за знака в усякім листі. Так пишу я."
                },
                {
                    "verse_number": 18,
                    "text": "Благодать Господа нашого Ісуса Христа нехай буде з вами всіма! Амінь."
                }
            ]
        }
    ]
}