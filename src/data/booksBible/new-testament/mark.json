{
    "book_name_en": "mark",
    "book_name_ua": "Марка",
    "book_abbreviation_ua": "Мк",
    "testament": "new-testament",
    "chapters": [
        {
            "book_name_en": "Mark",
            "chapter_number": 1,
            "verses": [
                {
                    "verse_number": 1,
                    "text": "Початок Євангелії Ісуса Христа, Сина Божого."
                },
                {
                    "verse_number": 2,
                    "text": "Як у пророка Ісаї написано: Ось перед обличчя Твоє посилаю Свого посланця, який перед Тобою дорогу Твою приготує."
                },
                {
                    "verse_number": 3,
                    "text": "Голос того, хто кличе: У пустині готуйте дорогу для Господа, рівняйте стежки Йому!"
                },
                {
                    "verse_number": 4,
                    "text": "виступив був так Іван, що в пустині христив та проповідував хрищення на покаяння для прощення гріхів."
                },
                {
                    "verse_number": 5,
                    "text": "І до нього приходила вся країна Юдейська та всі єрусалимляни, і в річці Йордані від нього христились вони, і визнавали гріхи свої."
                },
                {
                    "verse_number": 6,
                    "text": "А Іван зодягався в одежу з верблюжого волосу, і мав пояс ремінний на стегнах своїх, а їв сарану та мед польовий."
                },
                {
                    "verse_number": 7,
                    "text": "І він проповідував, кажучи: Услід за мною йде он Потужніший від мене, що Йому я негідний, нагнувшись, розв'язати ремінця від узуття Його."
                },
                {
                    "verse_number": 8,
                    "text": "Я христив вас водою, а Той вас христитиме Духом Святим."
                },
                {
                    "verse_number": 9,
                    "text": "І сталося тими днями, прийшов Ісус з Назарету Галілейського, і від Івана христився в Йордані."
                },
                {
                    "verse_number": 10,
                    "text": "І зараз, коли Він виходив із води, то побачив Іван небо розкрите, і Духа, як голуба, що сходив на Нього."
                },
                {
                    "verse_number": 11,
                    "text": "І голос із неба почувся: Ти Син Мій Улюблений, що Я вподобав Його!"
                },
                {
                    "verse_number": 12,
                    "text": "І зараз повів Його Дух у пустиню."
                },
                {
                    "verse_number": 13,
                    "text": "І Він був сорок днів у пустині, випробовуваний від сатани, і перебував зо звіриною. І служили Йому Анголи."
                },
                {
                    "verse_number": 14,
                    "text": "А коли Іван виданий був, то прийшов Ісус до Галілеї, і проповідував Божу Євангелію,"
                },
                {
                    "verse_number": 15,
                    "text": "і говорив: Збулися часи, і Боже Царство наблизилось. Покайтеся, і віруйте в Євангелію!"
                },
                {
                    "verse_number": 16,
                    "text": "А коли Він проходив біля Галілейського моря, то побачив Симона та Андрія, брата Симонового, що невода в море закидали, бо рибалки були."
                },
                {
                    "verse_number": 17,
                    "text": "І сказав їм Ісус: Ідіть услід за Мною, і зроблю, що станете ви ловцями людей."
                },
                {
                    "verse_number": 18,
                    "text": "І зараз вони свого невода кинули, та й пішли вслід за Ним."
                },
                {
                    "verse_number": 19,
                    "text": "А коли недалеко прийшов, то побачив Він Якова Зеведеєвого та брата його Івана, що й вони в човні невода лагодили."
                },
                {
                    "verse_number": 20,
                    "text": "І зараз покликав Він їх. І вони залишили батька свого Зеведея в човні з робітниками, і пішли вслід за Ним."
                },
                {
                    "verse_number": 21,
                    "text": "І приходять вони в Капернаум. І негайно в суботу ввійшов Він у синагогу, і навчати зачав."
                },
                {
                    "verse_number": 22,
                    "text": "І дивувались науці Його, бо навчав Він їх, як можновладний, а не як ті книжники."
                },
                {
                    "verse_number": 23,
                    "text": "І зараз у їхній синагозі знайшовся один чоловік, що мав духа нечистого, і він закричав,"
                },
                {
                    "verse_number": 24,
                    "text": "і сказав: Що Тобі до нас, Ісусе Назарянине? Ти прийшов погубити нас. Я знаю Тебе, хто Ти, Божий Святий."
                },
                {
                    "verse_number": 25,
                    "text": "Ісус же йому заказав: Замовчи, і вийди з нього!"
                },
                {
                    "verse_number": 26,
                    "text": "І затряс дух нечистий того, і, скрикнувши голосом гучним, вийшов із нього."
                },
                {
                    "verse_number": 27,
                    "text": "І жахнулися всі, аж питали вони один одного, кажучи: Що це таке? Нова наука із потугою! Навіть духам нечистим наказує Він, і вони Його слухають."
                },
                {
                    "verse_number": 28,
                    "text": "І чутка про Нього пішла хвилі тієї по всій Галілейській країні."
                },
                {
                    "verse_number": 29,
                    "text": "І вийшли вони із синагоги небавом, і прийшли з Яковом та Іваном до дому Симонового й Андрієвого."
                },
                {
                    "verse_number": 30,
                    "text": "А теща Симонова лежала в гарячці; і зараз сказали про неї Йому."
                },
                {
                    "verse_number": 31,
                    "text": "І Він підійшов і підвів її, узявши за руку, і гарячка покинула ту, і вона зачала прислуговувати їм."
                },
                {
                    "verse_number": 32,
                    "text": "А як вечір настав, коли сонце зайшло, то стали приносити до Нього недужих усіх та біснуватих."
                },
                {
                    "verse_number": 33,
                    "text": "І все місто зібралося перед дверима."
                },
                {
                    "verse_number": 34,
                    "text": "І Він уздоровив багатьох, на різні хвороби недужих, і багатьох демонів повиганяв. А демонам не дозволяв Він казати, що знають Його."
                },
                {
                    "verse_number": 35,
                    "text": "А над ранком, як дуже ще темно було, уставши, Він вийшов і пішов у місце самітне, і там молився."
                },
                {
                    "verse_number": 36,
                    "text": "А Симон та ті, що були з ним, поспішили за Ним."
                },
                {
                    "verse_number": 37,
                    "text": "І, знайшовши Його, вони кажуть Йому: Усі шукають Тебе."
                },
                {
                    "verse_number": 38,
                    "text": "А Він промовляє до них: Ходім в інше місце, до сіл та околишніх міст, щоб і там проповідувати, бо на те Я прийшов."
                },
                {
                    "verse_number": 39,
                    "text": "І пішов, і проповідував в їхніх синагогах по всій Галілеї. І демонів Він виганяв."
                },
                {
                    "verse_number": 40,
                    "text": "І приходить до Нього прокажений, благає Його, і на коліна впадає та й каже Йому: Коли хочеш, Ти можеш очистити мене!"
                },
                {
                    "verse_number": 41,
                    "text": "І змилосердився Він, простяг руку Свою, і доторкнувся до нього, та й каже йому: Хочу, будь чистий!"
                },
                {
                    "verse_number": 42,
                    "text": "І проказа зійшла з нього хвилі тієї, і чистим він став."
                },
                {
                    "verse_number": 43,
                    "text": "А Він, погрозивши йому, зараз вислав його,"
                },
                {
                    "verse_number": 44,
                    "text": "і йому наказав: Гляди, не оповідай нічого нікому. Але йди, покажися священикові, і принеси за своє очищення, що Мойсей заповів, їм на свідоцтво."
                },
                {
                    "verse_number": 45,
                    "text": "А він, вийшовши, став багато оповідати й говорити про подію, так що Він не міг явно ввійти вже до міста, але перебував віддалік по самітних місцях. І сходилися звідусюди до Нього."
                }
            ]
        },
        {
            "book_name_en": "Mark",
            "chapter_number": 2,
            "verses": [
                {
                    "verse_number": 1,
                    "text": "Коли ж Він по кількох днях прийшов знов до Капернауму, то чутка пішла, що Він удома."
                },
                {
                    "verse_number": 2,
                    "text": "І зібралось багато, аж вони не вміщалися навіть при дверях. А Він їм виголошував слово."
                },
                {
                    "verse_number": 3,
                    "text": "І прийшли ось до Нього, несучи розслабленого, якого несли четверо."
                },
                {
                    "verse_number": 4,
                    "text": "А що через народ до Нього наблизитися не могли, то стелю розкрили, де Він був, і пробравши, звісили ложе, що на ньому лежав розслаблений."
                },
                {
                    "verse_number": 5,
                    "text": "А Ісус, віру їхню побачивши, каже розслабленому: Відпускаються, сину, гріхи тобі!"
                },
                {
                    "verse_number": 6,
                    "text": "Там же сиділи дехто з книжників, і в серцях своїх думали:"
                },
                {
                    "verse_number": 7,
                    "text": "Чого Він говорить отак? Зневажає Він Бога... Хто може прощати гріхи, окрім Бога Самого?"
                },
                {
                    "verse_number": 8,
                    "text": "І зараз Ісус відчув Духом Своїм, що вони так міркують собі, і сказав їм: Що таке ви в серцях своїх думаєте?"
                },
                {
                    "verse_number": 9,
                    "text": "Що легше: сказати розслабленому: Гріхи відпускаються тобі, чи сказати: Уставай, візьми ложе своє та й ходи?"
                },
                {
                    "verse_number": 10,
                    "text": "Але щоб ви знали, що Син Людський має владу прощати гріхи на землі, каже розслабленому:"
                },
                {
                    "verse_number": 11,
                    "text": "Тобі Я наказую: Уставай, візьми ложе своє, та й іди у свій дім!"
                },
                {
                    "verse_number": 12,
                    "text": "І той устав, і негайно взяв ложе, і вийшов перед усіма, так що всі дивувались і славили Бога, й казали: Ніколи такого не бачили ми!"
                },
                {
                    "verse_number": 13,
                    "text": "І вийшов над море Він знов. А ввесь натовп до Нього приходив, і Він їх навчав."
                },
                {
                    "verse_number": 14,
                    "text": "А коли Він проходив, то побачив Левія Алфієвого, що сидів на митниці, і каже йому: Іди за Мною! Той устав, і пішов услід за Ним."
                },
                {
                    "verse_number": 15,
                    "text": "Коли ж Він сидів при столі в його домі, то багато митників і грішників сиділи з Ісусом та з учнями Його; бо було їх багато, і вони ходили за Ним."
                },
                {
                    "verse_number": 16,
                    "text": "Як побачили ж книжники та фарисеї, що Він їсть із грішниками та з митниками, то сказали до учнів Його: Чому то Він їсть із митниками та з грішниками?"
                },
                {
                    "verse_number": 17,
                    "text": "А Ісус, як почув, промовляє до них: Лікаря не потребують здорові, а слабі. Я не прийшов кликати праведних, але грішників на покаяння."
                },
                {
                    "verse_number": 18,
                    "text": "А учні Іванові та фарисейські постили. І приходять вони, та й говорять до Нього: Чому учні Іванові та фарисейські постять, а учні Твої не постять?"
                },
                {
                    "verse_number": 19,
                    "text": "Ісус же промовив до них: Хіба постити можуть гості весільні, поки з ними ще є молодий? Доки мають вони молодого з собою, то постити не можуть."
                },
                {
                    "verse_number": 20,
                    "text": "Але прийдуть ті дні, коли заберуть молодого від них, то й постити будуть вони за тих днів."
                },
                {
                    "verse_number": 21,
                    "text": "І не пришиває ніхто до старої одежі латки з сукна сирового, а як ні, то край латки нової одірветься там від старого, і дірка стане ще гірша."
                },
                {
                    "verse_number": 22,
                    "text": "І ніхто не вливає вина молодого в старі бурдюки, а то попрориває вино бурдюки, і вино й бурдюки пропадуть, а вливають вино молоде до нових бурдюків."
                },
                {
                    "verse_number": 23,
                    "text": "І сталось, як Він переходив ланами в суботу, Його учні дорогою йшли, та й стали колосся зривати."
                },
                {
                    "verse_number": 24,
                    "text": "Фарисеї ж казали Йому: Подивись, чому роблять у суботу вони, чого не годиться?"
                },
                {
                    "verse_number": 25,
                    "text": "А Він їм відказав: Чи ж ви не читали ніколи, що зробив був Давид, як потребу він мав та сам зголоднів був і ті, що були з ним?"
                },
                {
                    "verse_number": 26,
                    "text": "Як він увійшов був до Божого дому за первосвященика Авіятара, і спожив хліби показні, яких їсти не можна було, тільки священикам, і дав він і тим, хто був із ним?"
                },
                {
                    "verse_number": 27,
                    "text": "І сказав Він до них: Субота постала для чоловіка, а не чоловік для суботи,"
                },
                {
                    "verse_number": 28,
                    "text": "а тому то Син Людський Господь і суботі."
                }
            ]
        },
        {
            "book_name_en": "Mark",
            "chapter_number": 3,
            "verses": [
                {
                    "verse_number": 1,
                    "text": "І Він знову до синагоги ввійшов. І був там один чоловік, який мав суху руку."
                },
                {
                    "verse_number": 2,
                    "text": "І, щоб обвинуватити Його, наглядали за Ним, чи Він у суботу того не вздоровить."
                },
                {
                    "verse_number": 3,
                    "text": "І говорить Він до чоловіка з сухою рукою: Стань посередині!"
                },
                {
                    "verse_number": 4,
                    "text": "А до них промовляє: У суботу годиться робити добре, чи робити лихе, життя зберегти, чи погубити? Вони ж мовчали."
                },
                {
                    "verse_number": 5,
                    "text": "І споглянув Він із гнівом на них, засмучений закам'янілістю їхніх сердець, і сказав чоловікові: Простягни свою руку! І той простяг, і рука йому стала здорова!"
                },
                {
                    "verse_number": 6,
                    "text": "Фарисеї ж негайно пішли та з іродіянами раду зробили на Нього, як Його погубити."
                },
                {
                    "verse_number": 7,
                    "text": "А Ісус із Своїми учнями вийшов над море. І натовп великий ішов вслід за Ним із Галілеї й з Юдеї,"
                },
                {
                    "verse_number": 8,
                    "text": "і з Єрусалиму, і з Ідумеї, і з-за Йордання, і з Тиру й Сидону. Натовп великий, прочувши, як багато чинив Він, зібрався до Нього."
                },
                {
                    "verse_number": 9,
                    "text": "І сказав Він до учнів Своїх наготовити човна Йому, через натовп, щоб до Нього не тиснулись."
                },
                {
                    "verse_number": 10,
                    "text": "Бо Він багатьох уздоровив, так що хто тільки немочі мав, то тислись до Нього, щоб Його доторкнутись."
                },
                {
                    "verse_number": 11,
                    "text": "І духи нечисті, як тільки вбачали Його, то падали ницьма перед Ним, і кричали й казали: Ти Син Божий!"
                },
                {
                    "verse_number": 12,
                    "text": "А Він їм суворо наказував, щоб вони Його не виявляли."
                },
                {
                    "verse_number": 13,
                    "text": "І Він вийшов на гору, і покликав, кого Сам хотів; вони ж приступили до Нього."
                },
                {
                    "verse_number": 14,
                    "text": "І визначив Дванадцятьох, щоб із Ним перебували, і щоб послати на проповідь їх,"
                },
                {
                    "verse_number": 15,
                    "text": "і щоб мали вони владу вздоровляти недуги й вигонити демонів."
                },
                {
                    "verse_number": 16,
                    "text": "І визначив Він оцих Дванадцятьох: Симона, і дав йому ймення Петро,"
                },
                {
                    "verse_number": 17,
                    "text": "і Якова Зеведеєвого, і Івана, брата Якова, і дав їм імена Воанергес, цебто сини громові,"
                },
                {
                    "verse_number": 18,
                    "text": "і Андрія, і Пилипа, і Варфоломія, і Матвія, і Хому, і Якова Алфієвого, і Тадея, і Симона Кананіта"
                },
                {
                    "verse_number": 19,
                    "text": "та Юду Іскаріотського, що й видав Його."
                },
                {
                    "verse_number": 20,
                    "text": "І приходять до дому вони. І знову зібралось народу, що вони не могли навіть хліба з'їсти."
                },
                {
                    "verse_number": 21,
                    "text": "І коли Його ближчі почули, то вийшли, щоб узяти Його, бо говорено, ніби Він несамовитий."
                },
                {
                    "verse_number": 22,
                    "text": "А книжники, що поприходили з Єрусалиму, казали: Має Він Вельзевула, і виганяє демонів силою князя демонів."
                },
                {
                    "verse_number": 23,
                    "text": "І, закликавши їх, Він у притчах до них промовляв: Як може сатана сатану виганяти?"
                },
                {
                    "verse_number": 24,
                    "text": "І коли царство поділиться супроти себе, не може встояти те царство."
                },
                {
                    "verse_number": 25,
                    "text": "І коли дім поділиться супроти себе, не може встояти той дім."
                },
                {
                    "verse_number": 26,
                    "text": "І коли б сатана сам на себе повстав і поділився, то не зможе встояти він, але згине."
                },
                {
                    "verse_number": 27,
                    "text": "Ніхто бо не може вдертись у дім дужого, та й пограбувати добро його, якщо перше не зв'яже дужого, і аж тоді пограбує господу його."
                },
                {
                    "verse_number": 28,
                    "text": "Поправді кажу вам, що простяться людським синам усі прогріхи та богозневаги, хоч би як вони богозневажали."
                },
                {
                    "verse_number": 29,
                    "text": "Але, хто богозневажить Духа Святого, повіки йому не відпуститься, але гріху вічному він підпадає."
                },
                {
                    "verse_number": 30,
                    "text": "Бож казали вони: Він духа нечистого має."
                },
                {
                    "verse_number": 31,
                    "text": "І поприходили мати Його та брати Його, і, осторонь ставши, послали до Нього і Його викликали."
                },
                {
                    "verse_number": 32,
                    "text": "А народ кругом Нього сидів. І сказали Йому: Ото мати Твоя, і брати Твої, і сестри Твої он про Тебе питаються осторонь."
                },
                {
                    "verse_number": 33,
                    "text": "А Він їм відповів і сказав: Хто Моя мати й брати?"
                },
                {
                    "verse_number": 34,
                    "text": "І поглянув на тих, що круг Нього сиділи, і промовив: Ось мати Моя та браття Мої!"
                },
                {
                    "verse_number": 35,
                    "text": "Бо хто Божу волю чинитиме, той Мені брат, і сестра, і мати."
                }
            ]
        },
        {
            "book_name_en": "Mark",
            "chapter_number": 4,
            "verses": [
                {
                    "verse_number": 1,
                    "text": "І знову почав Він навчати над морем. І зібралось до Нього багато народу, так що Сам Він до човна на морі ввійшов і сидів, а народ увесь був на землі покрай моря."
                },
                {
                    "verse_number": 2,
                    "text": "І багато навчав Він їх притчами, і в науці Своїй їм казав:"
                },
                {
                    "verse_number": 3,
                    "text": "Слухайте, вийшов сіяч ось, щоб сіяти."
                },
                {
                    "verse_number": 4,
                    "text": "І як сіяв, упало зерно одне край дороги, і налетіли пташки, і його повидзьобували."
                },
                {
                    "verse_number": 5,
                    "text": "Друге ж упало на ґрунт кам'янистий, де не мало багато землі, і негайно зійшло, бо земля неглибока була;"
                },
                {
                    "verse_number": 6,
                    "text": "а як сонце зійшло то зів'яло, і, коріння не мавши, усохло."
                },
                {
                    "verse_number": 7,
                    "text": "А інше впало між терен, і вигнався терен, і його поглушив, і плоду воно не дало."
                },
                {
                    "verse_number": 8,
                    "text": "Інше ж упало на добрую землю, і дало плід, що посходив і ріс; і видало втридцятеро, у шістдесят і в сто раз."
                },
                {
                    "verse_number": 9,
                    "text": "І сказав: Хто має вуха, щоб слухати, нехай слухає!"
                },
                {
                    "verse_number": 10,
                    "text": "І, як остався Він насамоті, Його запитали найближчі з Дванадцятьма про цю притчу."
                },
                {
                    "verse_number": 11,
                    "text": "І Він їм відповів: Вам дано пізнати таємниці Божого Царства, а тим, що за вами, усе відбувається в притчах,"
                },
                {
                    "verse_number": 12,
                    "text": "щоб оком дивились вони і не бачили, вухом слухали і не зрозуміли, щоб коли вони не навернулися, і відпущені будуть гріхи їм!"
                },
                {
                    "verse_number": 13,
                    "text": "І Він їх запитав: Ви не розумієте притчі цієї? І як вам зрозуміти всі притчі!"
                },
                {
                    "verse_number": 14,
                    "text": "Сіяч сіє слово."
                },
                {
                    "verse_number": 15,
                    "text": "А котрі край дороги, де сіється слово, це ті, що як тільки почують, то зараз приходить до них сатана, і забирає слово, посіяне в них."
                },
                {
                    "verse_number": 16,
                    "text": "Так само й посіяні на кам'янистому ґрунті, вони, як почують те слово, то з радістю зараз приймають його,"
                },
                {
                    "verse_number": 17,
                    "text": "та коріння не мають у собі й непостійні; а згодом, як утиск або переслідування наступає за слово, вони спокушаються зараз."
                },
                {
                    "verse_number": 18,
                    "text": "А між терен посіяне, це ті, що слухають слово,"
                },
                {
                    "verse_number": 19,
                    "text": "але клопоти цьогосвітні й омана багатства та різні бажання ввіходять, та й заглушують слово, і плоду воно не дає."
                },
                {
                    "verse_number": 20,
                    "text": "А посіяне в добрую землю це ті, що слухають слово й приймають, і родять утридцятеро, у шістдесят і в сто раз."
                },
                {
                    "verse_number": 21,
                    "text": "І сказав Він до них: Чи світильника приносять на те, щоб поставити його під посудину, чи може під ліжко? А не щоб поставити на свічнику?"
                },
                {
                    "verse_number": 22,
                    "text": "Бо немає нічого захованого, що не виявиться, і немає таємного, що не вийде наяв."
                },
                {
                    "verse_number": 23,
                    "text": "Хто має вуха, щоб слухати, нехай слухає!"
                },
                {
                    "verse_number": 24,
                    "text": "І сказав Він до них: Уважайте, що чуєте: Якою мірою будете міряти, такою відміряють вам, і додадуть вам."
                },
                {
                    "verse_number": 25,
                    "text": "Бо хто має, то дасться йому, хто ж не має, забереться від нього й те, що він має."
                },
                {
                    "verse_number": 26,
                    "text": "І сказав Він: Так і Боже Царство, як той чоловік, що кидає в землю насіння,"
                },
                {
                    "verse_number": 27,
                    "text": "і чи спить, чи встає він удень та вночі, а насіння пускає паростки та росте, хоч не знає він, як."
                },
                {
                    "verse_number": 28,
                    "text": "Бо родить земля сама з себе: перше вруна, потім колос, а тоді повне збіжжя на колосі."
                },
                {
                    "verse_number": 29,
                    "text": "А коли плід доспіє, зараз він посилає серпа, бо настали жнива."
                },
                {
                    "verse_number": 30,
                    "text": "І сказав Він: До чого прирівняємо Царство Боже? Або в якій притчі представим його?"
                },
                {
                    "verse_number": 31,
                    "text": "Воно як те зерно гірчичне, яке, коли сіється в землю, найдрібніше за всі земні насіння."
                },
                {
                    "verse_number": 32,
                    "text": "Як посіяне ж буде, виростає, і стає над усі зілля більше, і віття пускає велике таке, що кублитись може в тіні його птаство небесне."
                },
                {
                    "verse_number": 33,
                    "text": "І такими притчами багатьома Він їм слово звіщав, поскільки вони могли слухати."
                },
                {
                    "verse_number": 34,
                    "text": "І без притчі нічого Він їм не казав, а учням Своїм самотою вияснював усе."
                },
                {
                    "verse_number": 35,
                    "text": "І сказав Він до них того дня, коли вечір настав: Переплиньмо на той бік."
                },
                {
                    "verse_number": 36,
                    "text": "І, лишивши народ, узяли із собою Його, як у човні Він був; і інші човни були з Ним."
                },
                {
                    "verse_number": 37,
                    "text": "І знялася ось буря велика, а хвилі вливалися в човен, аж човен водою вже був переповнився!"
                },
                {
                    "verse_number": 38,
                    "text": "А Він спав на кормі на подушці... І вони розбудили Його та й сказали Йому: Учителю, чи Тобі байдуже, що ми гинемо?..."
                },
                {
                    "verse_number": 39,
                    "text": "Тоді Він устав, і вітрові заборонив, і до моря сказав: Мовчи, перестань! І стих вітер, і тиша велика настала..."
                },
                {
                    "verse_number": 40,
                    "text": "І сказав Він до них: Чого ви такі полохливі? Чому віри не маєте?"
                },
                {
                    "verse_number": 41,
                    "text": "А вони налякалися страхом великим, і говорили один до одного: Хто ж це такий, що вітер і море слухняні Йому?"
                }
            ]
        },
        {
            "book_name_en": "Mark",
            "chapter_number": 5,
            "verses": [
                {
                    "verse_number": 1,
                    "text": "І на другий бік моря вони прибули, до землі Гадаринської."
                },
                {
                    "verse_number": 2,
                    "text": "І як вийшов Він із човна, то зараз Його перестрів чоловік із могильних печер, що мав духа нечистого."
                },
                {
                    "verse_number": 3,
                    "text": "Він мешкання мав у гробах, і ніхто й ланцюгами зв'язати не міг його,"
                },
                {
                    "verse_number": 4,
                    "text": "бо часто кайданами та ланцюгами в'язали його, але він розривав ланцюги та кайдани торощив, і ніхто не міг угамувати його."
                },
                {
                    "verse_number": 5,
                    "text": "І він повсякчас перебував день і ніч у гробах та в горах, і кричав, і бився об каміння..."
                },
                {
                    "verse_number": 6,
                    "text": "А коли він Ісуса побачив здалека, то прибіг, і вклонився Йому,"
                },
                {
                    "verse_number": 7,
                    "text": "і закричав гучним голосом, кажучи: Що до мене Тобі, Ісусе, Сину Бога Всевишнього? Богом Тебе заклинаю, не муч Ти мене!"
                },
                {
                    "verse_number": 8,
                    "text": "Бо сказав Він йому: Вийди, душе нечистий, із людини!"
                },
                {
                    "verse_number": 9,
                    "text": "І запитав Він його: Як тобі на ім'я? А той відповів: Леґіон мені ймення багато бо нас."
                },
                {
                    "verse_number": 10,
                    "text": "І він Його дуже просив, щоб їх не висилав із тієї землі."
                },
                {
                    "verse_number": 11,
                    "text": "Пасся ж там на горі гурт великий свиней."
                },
                {
                    "verse_number": 12,
                    "text": "І просилися демони, кажучи: Пошли нас у свиней, щоб у них ми ввійшли."
                },
                {
                    "verse_number": 13,
                    "text": "І дозволив Він їм. І повиходили духи нечисті, і в свиней увійшли. І гурт кинувся з кручі до моря, а було зо дві тисячі їх і вони потопилися в морі..."
                },
                {
                    "verse_number": 14,
                    "text": "А їхні пастухи повтікали та в місті й по селах звістили. І повиходили люди побачити, що сталось."
                },
                {
                    "verse_number": 15,
                    "text": "І прийшли до Ісуса й побачили, що той біснуватий, що мав леґіона, убраний сидів, і при умі, і полякались вони..."
                },
                {
                    "verse_number": 16,
                    "text": "Самовидці ж їм розповіли, що сталося з тим біснуватим, також про свиней."
                },
                {
                    "verse_number": 17,
                    "text": "І вони стали благати Його, щоб пішов Собі з їхнього краю."
                },
                {
                    "verse_number": 18,
                    "text": "А як Він сів до човна, то біснуватий став просити Його, щоб залишитися з Ним."
                },
                {
                    "verse_number": 19,
                    "text": "Ісус же йому не дозволив, а промовив до нього: Іди до дому свого, до своїх, і їм розповіж, які речі великі Господь учинив тобі, і як змилувався над тобою!"
                },
                {
                    "verse_number": 20,
                    "text": "І пішов він та в Десятимісті зачав проповідувати, які речі великі Ісус учинив йому. І всі дивувались!"
                },
                {
                    "verse_number": 21,
                    "text": "І коли переплив Ісус човном на той бік ізнов, то до Нього зібралось багато народу. І був Він над морем."
                },
                {
                    "verse_number": 22,
                    "text": "І приходить один із старших синагоги, на ймення Яір, і, як побачив Його, припадає до ніг Йому,"
                },
                {
                    "verse_number": 23,
                    "text": "і дуже благає Його та говорить: Моя дочка кінчається. Прийди ж, поклади Свої руки на неї, щоб видужала та жила!..."
                },
                {
                    "verse_number": 24,
                    "text": "І пішов Він із ним. За Ним натовп великий ішов, і тиснувсь до Нього."
                },
                {
                    "verse_number": 25,
                    "text": "А жінка одна, що дванадцять років хворою на кровотечу була,"
                },
                {
                    "verse_number": 26,
                    "text": "що чимало натерпілася від багатьох лікарів, і витратила все добро своє, та ніякої помочі з того не мала, а прийшла ще до гіршого,"
                },
                {
                    "verse_number": 27,
                    "text": "як зачула вона про Ісуса, підійшла через натовп іззаду, і доторкнулась до одежі Його..."
                },
                {
                    "verse_number": 28,
                    "text": "Бо вона говорила про себе: Коли хоч доторкнусь до одежі Його, то одужаю..."
                },
                {
                    "verse_number": 29,
                    "text": "І висохло хвилі тієї джерело кровотечі її, і тілом відчула вона, що видужала від недуги!"
                },
                {
                    "verse_number": 30,
                    "text": "І в ту мить Ісус вичув у Собі, що вийшла з Нього сила. І Він до народу звернувся й спитав: Хто доторкнувсь до Моєї одежі?"
                },
                {
                    "verse_number": 31,
                    "text": "І відказали Йому Його учні: Ти бачиш, що тисне на Тебе народ, а питаєшся: Хто доторкнувся до Мене?"
                },
                {
                    "verse_number": 32,
                    "text": "А Він навкруги поглядав, щоб побачити ту, що зробила оце."
                },
                {
                    "verse_number": 33,
                    "text": "І жінка злякалась та затрусилась, бо знала, що сталося їй. І вона підійшла, і впала ницьма перед Ним, і всю правду Йому розповіла..."
                },
                {
                    "verse_number": 34,
                    "text": "А Він їй сказав: Твоя віра, о дочко, спасла тебе; іди з миром, і здоровою будь від своєї недуги!"
                },
                {
                    "verse_number": 35,
                    "text": "Як Він ще говорив, приходять ось від старшини синагоги та й кажуть: Дочка твоя вмерла; чого ще турбуєш Учителя?..."
                },
                {
                    "verse_number": 36,
                    "text": "А Ісус, як почув слово сказане, промовляє до старшини синагоги: Не лякайсь, тільки віруй!"
                },
                {
                    "verse_number": 37,
                    "text": "І Він не дозволив іти за Собою нікому, тільки Петрові та Якову, та Іванові, братові Якова."
                },
                {
                    "verse_number": 38,
                    "text": "І приходять у дім старшини синагоги, і Він бачить метушню та людей, що плакали та голосили."
                },
                {
                    "verse_number": 39,
                    "text": "А ввійшовши, сказав Він до них: Чого ви метушитеся та плачете? Не вмерло дівча, але спить!"
                },
                {
                    "verse_number": 40,
                    "text": "І вони насміхалися з Нього. А Він усіх випровадив, узяв батька дівчати та матір, та тих, хто був із Ним, і ввійшов, де лежало дівча."
                },
                {
                    "verse_number": 41,
                    "text": "І взяв Він за руку дівча та й промовив до нього: Таліта, кумі що значить: Дівчатко, кажу тобі встань!"
                },
                {
                    "verse_number": 42,
                    "text": "І в ту мить підвелося й ходило дівча; а років мало з дванадцять. І всі зараз жахнулися з дива великого!..."
                },
                {
                    "verse_number": 43,
                    "text": "А Він наказав їм суворо, щоб ніхто не довідавсь про це. І дати їй їсти звелів."
                }
            ]
        },
        {
            "book_name_en": "Mark",
            "chapter_number": 6,
            "verses": [
                {
                    "verse_number": 1,
                    "text": "І, вийшовши звідти, Він прийшов до Своєї батьківщини, а за Ним ішли учні Його."
                },
                {
                    "verse_number": 2,
                    "text": "Як настала ж субота, Він навчати почав у синагозі. І багато-хто, чувши, дивуватися стали й питали: Звідки в Нього оце? І що за мудрість, що дана Йому? І що за чуда, що стаються руками Його?"
                },
                {
                    "verse_number": 3,
                    "text": "Хіба ж Він не тесля, син Маріїн, брат же Якову, і Йосипу, і Юді та Симонові? А сестри Його хіба тут не між нами? І вони спокушалися Ним..."
                },
                {
                    "verse_number": 4,
                    "text": "А Ісус їм сказав: Пророка нема без пошани, хіба тільки в вітчизні своїй, та в родині своїй, та в домі своїм."
                },
                {
                    "verse_number": 5,
                    "text": "І Він тут учинити не міг чуда жадного, тільки деяких хворих, руки поклавши на них, уздоровив."
                },
                {
                    "verse_number": 6,
                    "text": "І Він дивувавсь їх невірству. І ходив Він по селах навкруг та навчав."
                },
                {
                    "verse_number": 7,
                    "text": "І, закликавши Дванадцятьох, зачав їх по двох посилати, і владу їм дав над нечистими духами."
                },
                {
                    "verse_number": 8,
                    "text": "І звелів їм нічого в дорогу не брати, крім палиці тільки самої: ні торби, ні хліба, ані мідяків у свій черес,"
                },
                {
                    "verse_number": 9,
                    "text": "а ходити в сандалях, і двох убрань не носити."
                },
                {
                    "verse_number": 10,
                    "text": "І промовив до них: Коли ви де ввійдете в дім, залишайтеся там, аж поки не вийдете звідти."
                },
                {
                    "verse_number": 11,
                    "text": "А як місто яке вас не прийме, і не послухають вас, то, виходячи звідти, обтрусіть порох, що в вас під ногами, на свідчення супроти них. Поправді кажу вам, легше буде Содому й Гоморрі дня судного, аніж місту тому!"
                },
                {
                    "verse_number": 12,
                    "text": "І вийшли вони, і проповідували, щоб каялися."
                },
                {
                    "verse_number": 13,
                    "text": "І багато вигонили демонів, і оливою хворих багато намащували і вздоровляли."
                },
                {
                    "verse_number": 14,
                    "text": "І прочув про Ісуса цар Ірод, бо ім'я Його стало загально відоме, і сказав, що то Іван Христитель із мертвих воскрес, і тому творяться чуда від нього."
                },
                {
                    "verse_number": 15,
                    "text": "Інші впевняли, що Ілля Він, а знов інші казали, що пророк, або як один із пророків."
                },
                {
                    "verse_number": 16,
                    "text": "А Ірод, прочувши, сказав: Іван, якому я голову стяв був, оце він воскрес!"
                },
                {
                    "verse_number": 17,
                    "text": "Той бо Ірод, пославши, схопив був Івана, і в в'язниці закув його, через Іродіяду, дружину брата свого Пилипа, бо він одружився був із нею."
                },
                {
                    "verse_number": 18,
                    "text": "Бо Іван казав Іродові: Не годиться тобі мати за дружину жінку брата свого!"
                },
                {
                    "verse_number": 19,
                    "text": "А Іродіяда лютилась на нього, і хотіла йому смерть заподіяти, та не могла."
                },
                {
                    "verse_number": 20,
                    "text": "Бо Ірод боявся Івана, знавши, що він муж праведний і святий, і беріг його. І, його слухаючи, він дуже бентежився, але слухав його залюбки."
                },
                {
                    "verse_number": 21,
                    "text": "Та настав день догідний, коли дня народження Ірод справляв був бенкета вельможам своїм, і тисячникам, і галілейській старшині,"
                },
                {
                    "verse_number": 22,
                    "text": "і коли прийшла дочка тієї Іродіяди, і танцювала, і сподобалася Іродові та присутнім із ним при столі, тоді цар промовив до дівчини: Проси в мене, чого хочеш, і дам я тобі!"
                },
                {
                    "verse_number": 23,
                    "text": "І поклявся він їй: Чого тільки від мене попросиш, то дам я тобі, хоча б і півцарства мого!"
                },
                {
                    "verse_number": 24,
                    "text": "Вона ж вийшла, і спиталася матері своєї: Чого маю просити? А та відказала: Голови Івана Христителя..."
                },
                {
                    "verse_number": 25,
                    "text": "І зараз квапливо вернулась вона до царя, і просила, говорячи: Я хочу, щоб дав ти негайно мені на полумиску голову Івана Христителя!"
                },
                {
                    "verse_number": 26,
                    "text": "І засмутився цар, але через клятву й з-за тих, що з ним були при столі, не схотів їй відмовити."
                },
                {
                    "verse_number": 27,
                    "text": "І цар зараз послав вояка, і звелів принести Іванову голову."
                },
                {
                    "verse_number": 28,
                    "text": "І пішов він, і стяв у в'язниці Івана, і приніс його голову на полумискові, і дівчаті віддав, а дівча віддало її своїй матері..."
                },
                {
                    "verse_number": 29,
                    "text": "А коли його учні зачули, то прийшли, і взяли його тіло, і до гробу поклали його."
                },
                {
                    "verse_number": 30,
                    "text": "І посходилися до Ісуса апостоли, і розповіли Йому все, як багато зробили вони, і як багато навчили."
                },
                {
                    "verse_number": 31,
                    "text": "І сказав Він до них: Ідіть осібно самі до безлюдного місця, та трохи спочиньте. Бо багато народу приходило та відбувало, аж навіть не мали коли й поживитись."
                },
                {
                    "verse_number": 32,
                    "text": "І відпливли вони човном окремо до місця безлюдного."
                },
                {
                    "verse_number": 33,
                    "text": "І побачили їх, коли плинули, і багато-хто їх розпізнали. І пішки побігли туди з усіх міст, та й їх випередили."
                },
                {
                    "verse_number": 34,
                    "text": "І, як вийшов Ісус, Він побачив багато народу, і змилувався над ними, бо були, немов вівці, що не мають пастуха. І зачав їх багато навчати."
                },
                {
                    "verse_number": 35,
                    "text": "І, як минуло вже часу доволі, підійшли Його учні до Нього та й кажуть: Це місце безлюдне, а година вже пізня."
                },
                {
                    "verse_number": 36,
                    "text": "Відпусти їх, нехай підуть в осади та села близькі, і куплять собі чого їсти."
                },
                {
                    "verse_number": 37,
                    "text": "А Він відповів і сказав їм: Дайте їсти їм ви. Вони ж відказали Йому: Чи ми маємо піти та хліба купити на двісті динаріїв, і дати їм їсти?"
                },
                {
                    "verse_number": 38,
                    "text": "А Він їх запитав: Скільки маєте хліба? Ідіть, побачте! І розізнавши, сказали: П'ять хлібів та дві рибі."
                },
                {
                    "verse_number": 39,
                    "text": "І звелів їм усіх на зеленій траві посадити один біля одного."
                },
                {
                    "verse_number": 40,
                    "text": "І розсілись рядами вони, по сто та по п'ятдесят."
                },
                {
                    "verse_number": 41,
                    "text": "І Він узяв п'ять хлібів та дві рибі, споглянув на небо, поблагословив, і поламав ті хліби, і дав учням, щоб клали перед ними, і дві рибі на всіх поділив."
                },
                {
                    "verse_number": 42,
                    "text": "І всі їли й наїлися!"
                },
                {
                    "verse_number": 43,
                    "text": "А з кусків позосталих та з риб назбирали дванадцять повних кошів."
                },
                {
                    "verse_number": 44,
                    "text": "А тих, хто хліб споживав, було тисяч із п'ять чоловіка!"
                },
                {
                    "verse_number": 45,
                    "text": "І зараз звелів Своїм учням до човна сідати, і на той бік поплинути до Віфсаїди, раніше Його, поки Сам Він відпустить народ."
                },
                {
                    "verse_number": 46,
                    "text": "І Він їх відпустив, та й пішов помолитись на гору."
                },
                {
                    "verse_number": 47,
                    "text": "А як вечір настав, човен був серед моря, а Він Сам один на землі."
                },
                {
                    "verse_number": 48,
                    "text": "Коли ж Він побачив, як вони веслуванням мордуються, бо вітер їм був супротивний, о четвертій сторожі вночі підійшов Він до них, по морю йдучи, і хотів їх минути."
                },
                {
                    "verse_number": 49,
                    "text": "А вони, як побачили, що йде Він по морю, подумали, що то мара, та й стали кричати,"
                },
                {
                    "verse_number": 50,
                    "text": "бо Його всі побачили та налякались. А Він зараз до них обізвався й сказав їм: Будьте смілі, це Я, не лякайтесь!"
                },
                {
                    "verse_number": 51,
                    "text": "І ввійшов Він у човен до них, і вітер затих. А вони здивувалися дуже в собі,"
                },
                {
                    "verse_number": 52,
                    "text": "бо не зрозуміли чуда про хліби, бо серце їхнє було затверділе."
                },
                {
                    "verse_number": 53,
                    "text": "Перепливши ж вони, прибули в землю Генісаретську й причалили."
                },
                {
                    "verse_number": 54,
                    "text": "І, як вони повиходили з човна, люди зараз пізнали Його,"
                },
                {
                    "verse_number": 55,
                    "text": "і порозбігались по всій тій околиці, і стали на ложах недужих приносити, де тільки прочули були, що Він є."
                },
                {
                    "verse_number": 56,
                    "text": "І куди тільки Він прибував до сіл, чи до міст, чи до осель, клали недужих на майданах, і благали Його, щоб могли доторкнутись хоч краю одежі Його. І хто тільки до Нього доторкувався, той був уздоровлений!"
                }
            ]
        },
        {
            "book_name_en": "Mark",
            "chapter_number": 7,
            "verses": [
                {
                    "verse_number": 1,
                    "text": "І зібрались до Нього фарисеї та деякі з книжників, які прибули із Єрусалиму,"
                },
                {
                    "verse_number": 2,
                    "text": "і побачили, що деякі з учнів Його їли хліб руками нечистими, цебто невмитими."
                },
                {
                    "verse_number": 3,
                    "text": "Бо фарисеї й усі юдеї, зберігаючи передання старших, не їдять, як старанно не вимиють рук;"
                },
                {
                    "verse_number": 4,
                    "text": "а вернувшися з ринку, вони ні їдять, поки не вмиються. Багато є й іншого, що вони прийняли, щоб додержувати: миття чаш, і глеків, і мідяного посуду."
                },
                {
                    "verse_number": 5,
                    "text": "І запитали Його фарисеї та книжники: Чому учні Твої не живуть за переданням старших, але хліб споживають руками нечистими?"
                },
                {
                    "verse_number": 6,
                    "text": "А Він їм відказав: Добре пророкував про вас, лицемірів, Ісая, як написано: Оці люди устами шанують Мене, серце ж їхнє далеко від Мене..."
                },
                {
                    "verse_number": 7,
                    "text": "Та однак надаремне шанують Мене, бо навчають наук людських заповідей."
                },
                {
                    "verse_number": 8,
                    "text": "Занехаявши заповідь Божу, передань людських ви тримаєтесь: обмиваєте глеки та чаші, і багато такого подібного й іншого робите ви."
                },
                {
                    "verse_number": 9,
                    "text": "І сказав Він до них: Спритно відкидаєте ви заповідь Божу, аби зберегти своє передання."
                },
                {
                    "verse_number": 10,
                    "text": "Бо Мойсей наказав: Шануй батька свого та матір свою, та: Хто злорічить на батька чи матір, нехай смертю помре."
                },
                {
                    "verse_number": 11,
                    "text": "А ви кажете: Коли скаже хто батьку чи матері: Корван, чи дар Богові те, чим би ти скористатись від мене хотів,"
                },
                {
                    "verse_number": 12,
                    "text": "то вже вільно йому не робити нічого для батька чи матері,"
                },
                {
                    "verse_number": 13,
                    "text": "порушуючи Боже Слово вашим переданням, що його ви самі встановили. І багато такого ви іншого робите."
                },
                {
                    "verse_number": 14,
                    "text": "І Він знову покликав народ і промовив до нього: Послухайте Мене всі, і зрозумійте!"
                },
                {
                    "verse_number": 15,
                    "text": "Немає нічого назовні людини, що, увіходячи в неї, могло б опоганити її; що ж із неї виходить, те людину опоганює."
                },
                {
                    "verse_number": 16,
                    "text": "Коли має хто вуха, щоб слухати, нехай слухає!"
                },
                {
                    "verse_number": 17,
                    "text": "А коли від народу ввійшов Він до дому, тоді учні Його запиталися в Нього про притчу."
                },
                {
                    "verse_number": 18,
                    "text": "І Він їм відказав: Чи ж і ви розуміння не маєте? Хіба ж не розумієте ви, що все те, що входить іззовні в людину, не може опоганити її?"
                },
                {
                    "verse_number": 19,
                    "text": "Бо не входить до серця йому, але до живота, і виходить назовні, очищуючи всяку їжу."
                },
                {
                    "verse_number": 20,
                    "text": "А далі сказав Він: Що з людини виходить, те людину опоганює."
                },
                {
                    "verse_number": 21,
                    "text": "Бо зсередини, із людського серця виходять лихі думки, розпуста, крадіж, душогубства,"
                },
                {
                    "verse_number": 22,
                    "text": "перелюби, здирства, лукавства, підступ, безстидства, завидющеє око, богозневага, гордощі, безум."
                },
                {
                    "verse_number": 23,
                    "text": "Усе зле це виходить зсередини, і людину опоганює!"
                },
                {
                    "verse_number": 24,
                    "text": "І встав Він, і звідти пішов у землю тирську й сидонську. І, ввійшовши до дому, Він хотів, щоб ніхто не довідавсь, та не міг утаїтись."
                },
                {
                    "verse_number": 25,
                    "text": "Негайно бо жінка одна, якої дочка мала духа нечистого, прочула про Нього, і прийшла, та й припала до ніг Йому."
                },
                {
                    "verse_number": 26,
                    "text": "А ця жінка грекиня була, родом сирофінікіянка. Вона стала благати Його, щоб із дочки її демона вигнав."
                },
                {
                    "verse_number": 27,
                    "text": "А Він їй сказав: Дай, щоб перше наїлися діти, не годиться бо хліб забирати в дітей, і кинути щенятам!"
                },
                {
                    "verse_number": 28,
                    "text": "А вона Йому в відповідь каже: Так, Господи! Але навіть щенята їдять під столом від дитячих кришок..."
                },
                {
                    "verse_number": 29,
                    "text": "І Він їй сказав: За слово оце йди собі, демон вийшов із твоєї дочки!"
                },
                {
                    "verse_number": 30,
                    "text": "А коли вона в дім свій вернулась, то знайшла, що дочка на постелі лежала, а демон вийшов із неї."
                },
                {
                    "verse_number": 31,
                    "text": "І вийшов Він знов із країв тирських і сидонських, і подався шляхом на Сидон над море Галілейське, через околиці Десятимістя."
                },
                {
                    "verse_number": 32,
                    "text": "І приводять до Нього глухого немову, і благають Його, щоб руку на нього поклав."
                },
                {
                    "verse_number": 33,
                    "text": "І взяв Він його від народу самого, і вклав пальці Свої йому в вуха, і, сплюнувши, доторкнувся його язика."
                },
                {
                    "verse_number": 34,
                    "text": "І, на небо споглянувши, Він зідхнув і промовив до нього: Еффата; цебто: Відкрийся!"
                },
                {
                    "verse_number": 35,
                    "text": "І відкрилися вуха йому, і путо його язика розв'язалось негайно, і він став говорити виразно!"
                },
                {
                    "verse_number": 36,
                    "text": "А Він їм звелів, щоб нікому цього не розповідали. Та що більше наказував їм, то ще більш розголошували."
                },
                {
                    "verse_number": 37,
                    "text": "І дуже всі дивувалися та говорили: Він добре все робить: глухим дає чути, а німим говорити!"
                }
            ]
        },
        {
            "book_name_en": "Mark",
            "chapter_number": 8,
            "verses": [
                {
                    "verse_number": 1,
                    "text": "Тими днями, коли було знову багато народу, а їсти не мали чого, покликав Він учнів Своїх та й промовив до них:"
                },
                {
                    "verse_number": 2,
                    "text": "Жаль мені тих людей, що вже три дні зо Мною знаходяться, та їсти не мають чого."
                },
                {
                    "verse_number": 3,
                    "text": "А коли відпущу їх голодних до їхніх домівок, то ослабнуть у дорозі, бо деякі з них поприходили здалека."
                },
                {
                    "verse_number": 4,
                    "text": "І відказали Йому Його учні: Звідки зможе хто нагодувати їх хлібом отут у пустині?"
                },
                {
                    "verse_number": 5,
                    "text": "А Він їх запитав: Скільки маєте хліба? Вони ж повідомили: Семеро."
                },
                {
                    "verse_number": 6,
                    "text": "Тоді Він народу звелів на землі посідати. І, взявши семеро хліба, віддавши подяку, Він поламав і дав учням Своїм, щоб роздати. А вони роздавали народові."
                },
                {
                    "verse_number": 7,
                    "text": "І мали вони трохи рибок; і Він їх поблагословив, і роздати звелів також їх."
                },
                {
                    "verse_number": 8,
                    "text": "І всі їли й наїлися, а з позосталих кусків сім кошів назбирали..."
                },
                {
                    "verse_number": 9,
                    "text": "А їдців було тисяч з чотири!"
                },
                {
                    "verse_number": 10,
                    "text": "І всів Він негайно до човна з Своїми учнями, та й прибув до землі Далманутської."
                },
                {
                    "verse_number": 11,
                    "text": "І вийшли фарисеї, і почали сперечатися з Ним, і, Його випробовуючи, хотіли від Нього ознаки із неба."
                },
                {
                    "verse_number": 12,
                    "text": "А Він тяжко зідхнув у Своїм дусі й промовив: Якої ознаки цей рід вимагає? Поправді кажу вам, що родові цьому ознака не буде дана!"
                },
                {
                    "verse_number": 13,
                    "text": "І покинув Він їх, усів знову до човна, і на той бік відбув."
                },
                {
                    "verse_number": 14,
                    "text": "І забули вони взяти хліба, і крім одного буханця, у човні не мали з собою нічого."
                },
                {
                    "verse_number": 15,
                    "text": "А Він їм наказував та говорив: Стережіться уважливо фарисейської розчини й розчини Іродової!"
                },
                {
                    "verse_number": 16,
                    "text": "Вони ж міркували й казали один до одного, що хліба не мають вони."
                },
                {
                    "verse_number": 17,
                    "text": "А Ісус, знавши те, промовляє до них: Чого ви міркуєте, що хліба не маєте? Чи ви ще не знаєте й не розумієте? Чи ще маєте серце своє затверділим?"
                },
                {
                    "verse_number": 18,
                    "text": "Мавши очі не бачите, і мавши вуха не чуєте? І не пам'ятаєте,"
                },
                {
                    "verse_number": 19,
                    "text": "коли п'ять хлібів Я ламав на п'ять тисяч, скільки повних кошів із кусків ви зібрали? Вони кажуть до Нього: Дванадцять."
                },
                {
                    "verse_number": 20,
                    "text": "А як сім на чотири тисячі, скільки кошиків повних з кусків ви зібрали? І відказують: Сім."
                },
                {
                    "verse_number": 21,
                    "text": "І сказав Він до них: Ви ще не розумієте?..."
                },
                {
                    "verse_number": 22,
                    "text": "І приходять вони в Віфсаїду. І приводять до Нього сліпого, і благають Його, щоб доторкнувся до нього."
                },
                {
                    "verse_number": 23,
                    "text": "І взяв Він сліпого за руку, та й вивів його за село. І послинивши очі йому, поклав руки на нього, і питався його, чи що бачить."
                },
                {
                    "verse_number": 24,
                    "text": "І, зиркнувши, сказав той: Я бачу людей, які ходять, немов би дерева..."
                },
                {
                    "verse_number": 25,
                    "text": "Потім знов Він поклав Свої руки на очі йому, і прозрів той, і одужав, і виразно став бачити все!"
                },
                {
                    "verse_number": 26,
                    "text": "І послав Він додому його й наказав: До села й не заходь, і нікому в селі не розповідай!"
                },
                {
                    "verse_number": 27,
                    "text": "Потому пішов Ісус й учні Його до сіл Кесарії Пилипової, а в дорозі питав Своїх учнів, говорячи їм: За кого Мене люди вважають?"
                },
                {
                    "verse_number": 28,
                    "text": "Вони ж відповіли Йому, кажучи: За Івана Христителя, другі за Іллю, а інші за одного з пророків."
                },
                {
                    "verse_number": 29,
                    "text": "І Він запитав їх: А ви за кого Мене маєте? Петро Йому в відповідь каже: Ти Христос!"
                },
                {
                    "verse_number": 30,
                    "text": "І Він заборонив їм, щоб нікому про Нього вони не казали!"
                },
                {
                    "verse_number": 31,
                    "text": "І почав їх навчати, що Синові Людському треба багато страждати, і Його відцураються старші, і первосвященики, і книжники, і Він буде вбитий, але третього дня Він воскресне."
                },
                {
                    "verse_number": 32,
                    "text": "І те слово казав Він відкрито. А Петро узяв набік Його, і Йому став перечити."
                },
                {
                    "verse_number": 33,
                    "text": "А Він обернувся й поглянув на учнів Своїх, та й Петру докорив і сказав: Відступись, сатано, від Мене, бо думаєш ти не про Боже, а про людське!"
                },
                {
                    "verse_number": 34,
                    "text": "І Він покликав народ із Своїми учнями, та й промовив до них: Коли хоче хто йти вслід за Мною, хай зречеться самого себе, і хай візьме свого хреста та й за Мною йде!"
                },
                {
                    "verse_number": 35,
                    "text": "Бо хто хоче душу свою зберегти, той погубить її, а хто згубить душу свою ради Мене та Євангелії, той її збереже."
                },
                {
                    "verse_number": 36,
                    "text": "Яка ж користь людині, що здобуде ввесь світ, але душу свою занапастить?"
                },
                {
                    "verse_number": 37,
                    "text": "Або що назамін дасть людина за душу свою?"
                },
                {
                    "verse_number": 38,
                    "text": "Бо хто буде Мене та Моєї науки соромитися в роді цім перелюбнім та грішнім, того посоромиться також Син Людський, як прийде у славі Свого Отця з Анголами святими."
                }
            ]
        },
        {
            "book_name_en": "Mark",
            "chapter_number": 9,
            "verses": [
                {
                    "verse_number": 1,
                    "text": "І сказав Він до них: Поправді кажу вам, що деякі з тут-о приявних не скуштують смерти, аж поки не бачитимуть Царства Божого, що прийшло воно в силі."
                },
                {
                    "verse_number": 2,
                    "text": "А через шість день забирає Ісус Петра, і Якова, і Івана, та й веде їх осібно на гору високу самих. І Він переобразивсь перед ними."
                },
                {
                    "verse_number": 3,
                    "text": "І стала одежа Його осяйна, дуже біла, як сніг, якої білильник не зміг би так вибілити на землі!"
                },
                {
                    "verse_number": 4,
                    "text": "І з'явивсь їм Ілля та Мойсей, і розмовляли з Ісусом."
                },
                {
                    "verse_number": 5,
                    "text": "І озвався Петро та й сказав до Ісуса: Учителю, добре бути нам тут! Поставмо ж собі три шатрі: для Тебе одне, і одне для Мойсея, і одне для Іллі..."
                },
                {
                    "verse_number": 6,
                    "text": "Бо не знав, що казати, бо були перелякані."
                },
                {
                    "verse_number": 7,
                    "text": "Та хмара ось їх заслонила, і голос почувся із хмари: Це Син Мій Улюблений, Його слухайтеся!"
                },
                {
                    "verse_number": 8,
                    "text": "І зараз, звівши очі свої, вони вже нікого з собою не бачили, крім Самого Ісуса."
                },
                {
                    "verse_number": 9,
                    "text": "А коли з гори сходили, Він їм наказав, щоб нікому того не казали, що бачили, аж поки Син Людський із мертвих воскресне."
                },
                {
                    "verse_number": 10,
                    "text": "І вони заховали те слово в собі, сперечаючися, що то є: воскреснути з мертвих."
                },
                {
                    "verse_number": 11,
                    "text": "І вони запитали Його та сказали: Що це книжники кажуть, ніби треба Іллі перш прийти?"
                },
                {
                    "verse_number": 12,
                    "text": "А Він відказав їм: Тож Ілля, коли прийде попереду, усе приготує. Та як же про Людського Сина написано, що мусить багато Він витерпіти, і буде зневажений?"
                },
                {
                    "verse_number": 13,
                    "text": "Але вам кажу, що й Ілля був прийшов, та зробили йому, що тільки хотіли, як про нього написано..."
                },
                {
                    "verse_number": 14,
                    "text": "А коли повернулись до учнів, коло них вони вгледіли безліч народу та книжників, що сперечалися з ними."
                },
                {
                    "verse_number": 15,
                    "text": "І негайно ввесь натовп, як побачив Його, сполохнувся із дива, і назустріч побіг, і став вітати Його."
                },
                {
                    "verse_number": 16,
                    "text": "І запитався Він їх: Про що сперечаєтесь з ними?"
                },
                {
                    "verse_number": 17,
                    "text": "І Йому відповів один із натовпу: Учителю, привів я до Тебе ось сина свого, що духа німого він має."
                },
                {
                    "verse_number": 18,
                    "text": "А як він де схопить його, то об землю кидає ним, і він піну пускає й зубами скрегоче та сохне. Я казав Твоїм учням, щоб прогнали його, та вони не змогли."
                },
                {
                    "verse_number": 19,
                    "text": "А Він їм у відповідь каже: О, роде невірний, доки буду Я з вами? Доки вас Я терпітиму? Приведіть до Мене його!"
                },
                {
                    "verse_number": 20,
                    "text": "І до Нього того привели. І як тільки побачив Його, то дух зараз затряс ним. А той, повалившись на землю, став качатися та заливатися піною..."
                },
                {
                    "verse_number": 21,
                    "text": "І Він запитав його батька: Як давно йому сталося це? Той сказав: Із дитинства."
                },
                {
                    "verse_number": 22,
                    "text": "І почасту кидав він ним і в огонь, і до води, щоб його погубити. Але коли можеш що Ти, то змилуйсь над нами, і нам поможи!"
                },
                {
                    "verse_number": 23,
                    "text": "Ісус же йому відказав: Щодо того твого коли можеш, то тому, хто вірує, все можливе!"
                },
                {
                    "verse_number": 24,
                    "text": "Зараз батько хлоп'яти з слізьми закричав і сказав: Вірую, Господи, поможи недовірству моєму!"
                },
                {
                    "verse_number": 25,
                    "text": "А Ісус, як побачив, що натовп збігається, то нечистому духові заказав, і сказав йому: Душе німий і глухий, тобі Я наказую: вийди з нього, і більше у нього не входь!"
                },
                {
                    "verse_number": 26,
                    "text": "І, закричавши та міцно затрясши, той вийшов. І він став, немов мертвий, аж багато-хто стали казати, що помер він..."
                },
                {
                    "verse_number": 27,
                    "text": "А Ісус узяв за руку його та й підвів його, і той устав."
                },
                {
                    "verse_number": 28,
                    "text": "Коли ж Він до дому прийшов, то учні питали Його самотою: Чому ми не могли його вигнати?"
                },
                {
                    "verse_number": 29,
                    "text": "А Він їм сказав: Цей рід не виходить інакше, як тільки від молитви та посту."
                },
                {
                    "verse_number": 30,
                    "text": "І вони вийшли звідти, і проходили по Галілеї. А Він не хотів, щоб довідався хто."
                },
                {
                    "verse_number": 31,
                    "text": "Бо Він Своїх учнів навчав і казав їм: Людський Син буде виданий людям до рук, і вони Його вб'ють, але вбитий, воскресне Він третього дня!"
                },
                {
                    "verse_number": 32,
                    "text": "Вони ж не зрозуміли цього слова, та боялись Його запитати."
                },
                {
                    "verse_number": 33,
                    "text": "І прибули вони в Капернаум. А як був Він у домі, то їх запитав: Про що міркували в дорозі?"
                },
                {
                    "verse_number": 34,
                    "text": "І мовчали вони, сперечалися бо проміж себе в дорозі, хто найбільший."
                },
                {
                    "verse_number": 35,
                    "text": "А як сів, то покликав Він Дванадцятьох, і промовив до них: Коли хто бути першим бажає, нехай буде найменшим із усіх і слуга всім!"
                },
                {
                    "verse_number": 36,
                    "text": "І взяв Він дитину, і поставив її серед них. І, обнявши її, Він промовив до них:"
                },
                {
                    "verse_number": 37,
                    "text": "Коли хто в Ім'я Моє прийме одне з дітей таких, той приймає Мене. Хто ж приймає Мене, не Мене він приймає, а Того, Хто послав Мене!"
                },
                {
                    "verse_number": 38,
                    "text": "Обізвався до нього Іван: Учителю, ми бачили одного чоловіка, який з нами не ходить, що виганяє Ім'ям Твоїм демонів; і ми заборонили йому, бо він із нами не ходить."
                },
                {
                    "verse_number": 39,
                    "text": "А Ісус відказав: Не забороняйте йому, бо немає такого, що Ім'ям Моїм чудо зробив би, і зміг би небаром лихословити Мене."
                },
                {
                    "verse_number": 40,
                    "text": "Хто бо не супроти нас, той за нас!"
                },
                {
                    "verse_number": 41,
                    "text": "І коли хто напоїть вас кухлем води в Ім'я Моє ради того, що ви Христові, поправді кажу вам: той не згубить своєї нагороди!"
                },
                {
                    "verse_number": 42,
                    "text": "Хто ж спокусить одного з малих цих, що вірять, то краще б такому було, коли б жорно млинове на шию йому почепити, та й кинути в море!"
                },
                {
                    "verse_number": 43,
                    "text": "І коли рука твоя спокушає тебе, відітни її: краще тобі ввійти до життя одноруким, ніж з обома руками ввійти до геєнни, до огню невгасимого,"
                },
                {
                    "verse_number": 44,
                    "text": "де їхній червяк не вмирає, і не гасне огонь."
                },
                {
                    "verse_number": 45,
                    "text": "І коли нога твоя спокушає тебе, відітни її: краще тобі ввійти до життя одноногим, ніж з обома ногами бути вкиненому до геєнни, до огню невгасимого,"
                },
                {
                    "verse_number": 46,
                    "text": "де їхній червяк не вмирає, і не гасне огонь."
                },
                {
                    "verse_number": 47,
                    "text": "І коли твоє око тебе спокушає, вибери його: краще тобі однооким ввійти в Царство Боже, ніж з обома очима бути вкиненому до геєнни огненної,"
                },
                {
                    "verse_number": 48,
                    "text": "де їхній червяк не вмирає, і не гасне огонь!"
                },
                {
                    "verse_number": 49,
                    "text": "Бо посолиться кожен огнем, і кожна жертва посолиться сіллю."
                },
                {
                    "verse_number": 50,
                    "text": "Сіль добра річ. Коли ж сіль несолоною стане, чим поправити її? Майте сіль у собі, майте й мир між собою!"
                }
            ]
        },
        {
            "book_name_en": "Mark",
            "chapter_number": 10,
            "verses": [
                {
                    "verse_number": 1,
                    "text": "І, вийшовши звідти, Він приходить у землю Юдейську, на той бік Йордану. І знову зібралися юрби до Нього, і знов Він навчав їх, звичаєм Своїм."
                },
                {
                    "verse_number": 2,
                    "text": "І підійшли фарисеї й спитали, Його випробовуючи: Чи дозволено чоловікові дружину свою відпустити?"
                },
                {
                    "verse_number": 3,
                    "text": "А Він відповів і сказав їм: Що Мойсей заповів вам?"
                },
                {
                    "verse_number": 4,
                    "text": "Вони ж відказали: Мойсей заповів написати листа розводового, та й відпустити."
                },
                {
                    "verse_number": 5,
                    "text": "Ісус же промовив до них: То за ваше жорстокосердя він вам написав оцю заповідь."
                },
                {
                    "verse_number": 6,
                    "text": "Бог же з початку творіння створив чоловіком і жінкою їх."
                },
                {
                    "verse_number": 7,
                    "text": "Покине тому чоловік свого батька та матір,"
                },
                {
                    "verse_number": 8,
                    "text": "і стануть обоє вони одним тілом, тим то немає вже двох, але одне тіло."
                },
                {
                    "verse_number": 9,
                    "text": "Тож, що Бог спарував, людина нехай не розлучує!"
                },
                {
                    "verse_number": 10,
                    "text": "А вдома про це учні знов запитали Його."
                },
                {
                    "verse_number": 11,
                    "text": "І Він їм відказав: Хто дружину відпустить свою, та й одружиться з іншою, той чинить перелюб із нею."
                },
                {
                    "verse_number": 12,
                    "text": "І коли дружина покине свого чоловіка, і вийде заміж за іншого, то чинить перелюб вона."
                },
                {
                    "verse_number": 13,
                    "text": "Тоді поприносили діток до Нього, щоб Він доторкнувся до них, учні ж їм докоряли."
                },
                {
                    "verse_number": 14,
                    "text": "А коли спостеріг це Ісус, то обурився, та й промовив до них: Пустіть діток до Мене приходити, і не бороніть їм, бо таких Царство Боже!"
                },
                {
                    "verse_number": 15,
                    "text": "Поправді кажу вам: Хто Божого Царства не прийме, немов те дитя, той у нього не ввійде."
                },
                {
                    "verse_number": 16,
                    "text": "І Він їх пригорнув, і поблагословив, на них руки поклавши."
                },
                {
                    "verse_number": 17,
                    "text": "І коли вирушав Він у путь, то швидко наблизивсь один, упав перед Ним на коліна, і спитався Його: Учителю Добрий, що робити мені, щоб вічне життя вспадкувати?"
                },
                {
                    "verse_number": 18,
                    "text": "Ісус же йому відказав: Чого звеш Мене Добрим? Ніхто не є Добрий, крім Бога Самого."
                },
                {
                    "verse_number": 19,
                    "text": "Знаєш заповіді: Не вбивай, не чини перелюбу, не кради, не свідкуй неправдиво, не кривди, шануй свого батька та матір."
                },
                {
                    "verse_number": 20,
                    "text": "А він відказав Йому: Учителю, це все виконав я ще змалку."
                },
                {
                    "verse_number": 21,
                    "text": "Ісус же поглянув на нього з любов'ю, і промовив йому: Одного бракує тобі: іди, розпродай, що маєш, та вбогим роздай, і матимеш скарб ти на небі! Потому приходь та й іди вслід за Мною, узявши хреста."
                },
                {
                    "verse_number": 22,
                    "text": "А він засмутився тим словом, і пішов, зажурившись, бо великі маєтки він мав!"
                },
                {
                    "verse_number": 23,
                    "text": "І поглянув довкола Ісус, та й сказав Своїм учням: Як тяжко отим, хто має багатство, увійти в Царство Боже!"
                },
                {
                    "verse_number": 24,
                    "text": "І учні жахнулись від слів Його. А Ісус знов у відповідь каже до них: Мої діти, як тяжко отим, хто надію кладе на багатство, увійти в Царство Боже!"
                },
                {
                    "verse_number": 25,
                    "text": "Верблюдові легше пройти через голчине вушко, ніж багатому в Божеє Царство ввійти!"
                },
                {
                    "verse_number": 26,
                    "text": "А вони здивувалися дуже, і казали один до одного: Хто ж тоді може спастися?"
                },
                {
                    "verse_number": 27,
                    "text": "Ісус же поглянув на них і промовив: Неможливе це людям, а не Богові. Бо для Бога можливе все!"
                },
                {
                    "verse_number": 28,
                    "text": "А Петро став казати Йому: От усе ми покинули, та й пішли за Тобою слідом."
                },
                {
                    "verse_number": 29,
                    "text": "Ісус відказав: Поправді кажу вам: Немає такого, щоб дім полишив, чи братів, чи сестер, або матір, чи батька, або діти, чи поля ради Мене та ради Євангелії,"
                },
                {
                    "verse_number": 30,
                    "text": "і не одержав би в сто раз більше тепер, цього часу, серед переслідувань, домів, і братів, і сестер, і матерів, і дітей, і піль, а в віці наступному вічне життя."
                },
                {
                    "verse_number": 31,
                    "text": "І багато-хто з перших стануть останніми, а останні першими."
                },
                {
                    "verse_number": 32,
                    "text": "Були ж у дорозі вони, простуючи в Єрусалим. А Ісус ішов попереду них, аж дуже вони дивувались, а ті, що йшли вслід за Ним, боялись. І, взявши знов Дванадцятьох, почав їм розповідати, що з Ним статися має:"
                },
                {
                    "verse_number": 33,
                    "text": "Оце в Єрусалим ми йдемо, і первосвященикам і книжникам виданий буде Син Людський, і засудять на смерть Його, і поганам Його видадуть,"
                },
                {
                    "verse_number": 34,
                    "text": "і насміхатися будуть із Нього, і будуть плювати на Нього, і будуть Його бичувати, і вб'ють, але третього дня Він воскресне!"
                },
                {
                    "verse_number": 35,
                    "text": "І підходять до Нього Яків та Іван, сини Зеведеєві, та й кажуть Йому: Учителю, ми хочемо, щоб Ти зробив нам, про що будемо просити Тебе."
                },
                {
                    "verse_number": 36,
                    "text": "А Він їх поспитав: Чого ж хочете, щоб Я вам зробив?"
                },
                {
                    "verse_number": 37,
                    "text": "Вони ж відказали Йому: Дай нам, щоб у славі Твоїй ми сиділи праворуч від Тебе один, і ліворуч один!"
                },
                {
                    "verse_number": 38,
                    "text": "А Ісус відказав їм: Не знаєте, чого просите. Чи ж можете ви пити чашу, що Я її п'ю, і христитися хрищенням, що Я ним хрищуся?"
                },
                {
                    "verse_number": 39,
                    "text": "Вони відказали Йому: Можемо. А Ісус їм сказав: Чашу, що Я її п'ю, ви питимете, і хрищенням, що Я ним хрищусь, ви охриститеся."
                },
                {
                    "verse_number": 40,
                    "text": "А сидіти праворуч Мене та ліворуч не Моє це давати, а кому уготовано."
                },
                {
                    "verse_number": 41,
                    "text": "Як почули ж це Десятеро, то обурились на Якова та на Івана."
                },
                {
                    "verse_number": 42,
                    "text": "А Ісус їх покликав, і промовив до них: Ви знаєте, що ті, що вважають себе за князів у народів, панують над ними, а їхні вельможі їх тиснуть."
                },
                {
                    "verse_number": 43,
                    "text": "Не так буде між вами, але хто з вас великим бути хоче, нехай буде він вам за слугу."
                },
                {
                    "verse_number": 44,
                    "text": "А хто з вас бути першим бажає, нехай буде всім за раба."
                },
                {
                    "verse_number": 45,
                    "text": "Бо Син Людський прийшов не на те, щоб служили Йому, але щоб послужити, і душу Свою дати на викуп за багатьох."
                },
                {
                    "verse_number": 46,
                    "text": "І приходять вони в Єрихон. А коли з Єрихону виходив Він разом із Своїми учнями й з безліччю люду, сидів і просив при дорозі сліпий Вартимей, син Тимеїв."
                },
                {
                    "verse_number": 47,
                    "text": "І, прочувши, що то Ісус Назарянин, почав кликати та говорити: Сину Давидів, Ісусе, змилуйся надо мною!"
                },
                {
                    "verse_number": 48,
                    "text": "І сварились на нього багато-хто, щоб мовчав, а він іще більше кричав: Сину Давидів, змилуйся надо мною!"
                },
                {
                    "verse_number": 49,
                    "text": "І спинився Ісус та й сказав: Покличте його! І кличуть сліпого та й кажуть йому: Будь бадьорий, устань, Він кличе тебе."
                },
                {
                    "verse_number": 50,
                    "text": "А той скинув плаща свого, і скочив із місця, і прибіг до Ісуса."
                },
                {
                    "verse_number": 51,
                    "text": "А Ісус відповів і сказав йому: Що ти хочеш, щоб зробив Я тобі? Сліпий же Йому відказав: Учителю, нехай я прозрю!"
                },
                {
                    "verse_number": 52,
                    "text": "Ісус же до нього промовив: Іди, твоя віра спасла тебе! І той зараз прозрів, і пішов за Ісусом дорогою."
                }
            ]
        },
        {
            "book_name_en": "Mark",
            "chapter_number": 11,
            "verses": [
                {
                    "verse_number": 1,
                    "text": "І коли вони наблизились до Єрусалиму, до Вітфагії й Віфанії, на Оливній горі, тоді Він посилає двох учнів Своїх,"
                },
                {
                    "verse_number": 2,
                    "text": "і каже до них: Ідіть у село, яке перед вами, і, входячи в нього, ви знайдете зараз прив'язане осля, що на нього ніхто ще з людей не сідав. Відв'яжіть його, і приведіть."
                },
                {
                    "verse_number": 3,
                    "text": "Коли ж скаже хто вам: Що це ви робите? відкажіть: Господь потребує його, і відішле його сюди зараз."
                },
                {
                    "verse_number": 4,
                    "text": "І вони відійшли, і знайшли те осля, що прив'язане коло воріт ізнадвору було при дорозі, і відв'язали його."
                },
                {
                    "verse_number": 5,
                    "text": "А деякі з тих, що стояли там, сказали до них: Що ви робите? Пощо осля ви відв'язуєте?"
                },
                {
                    "verse_number": 6,
                    "text": "Вони ж їм відказали, як звелів їм Ісус, і відпущено їх."
                },
                {
                    "verse_number": 7,
                    "text": "І вони привели до Ісуса осля, і поклали на нього плащі свої, а Він сів на нього."
                },
                {
                    "verse_number": 8,
                    "text": "Багато ж народу стелили одежу свою по дорозі, а інші стелили дорогою зелень, натяту в полях."
                },
                {
                    "verse_number": 9,
                    "text": "А ті, що йшли перед Ним і позаду, викрикували: Осанна! Благословенний, хто йде у Господнє Ім'я!"
                },
                {
                    "verse_number": 10,
                    "text": "Благословенне Царство, що надходить, Отця нашого Давида! Осанна на висоті!"
                },
                {
                    "verse_number": 11,
                    "text": "Потому ввійшов Він до Єрусалиму, і в храм. А оглянувши все, як година вже пізня була, Він пішов у Віфанію з Дванадцятьма."
                },
                {
                    "verse_number": 12,
                    "text": "А назавтра, коли вони вийшли з Віфанії, Він зголоднів був."
                },
                {
                    "verse_number": 13,
                    "text": "І, побачивши здалека фіґове дерево, вкрите листями, Він підійшов, чи не знайде на ньому чого. І, прийшовши до нього, не знайшов нічого, крім листя самого, не пора бо на фіґи була."
                },
                {
                    "verse_number": 14,
                    "text": "І озвався Ісус і промовив до нього: Щоб більше ніхто твого плоду не з'їв аж повіки! А учні Його все те чули."
                },
                {
                    "verse_number": 15,
                    "text": "І прийшли вони в Єрусалим. А як Він у храм увійшов, то став виганяти продавців і покупців у храмі, і поперевертав столи грошомінам та ослони продавцям голубів."
                },
                {
                    "verse_number": 16,
                    "text": "І Він не дозволяв, щоб хто річ яку носив через храм."
                },
                {
                    "verse_number": 17,
                    "text": "І Він їх навчав і казав їм: Хіба не написано: Дім Мій буде домом молитви в народів усіх, ви ж із нього зробили печеру розбійників!"
                },
                {
                    "verse_number": 18,
                    "text": "І почули це первосвященики й книжники, і шукали, як Його погубити, бо боялись Його, увесь бо народ дивувався науці Його."
                },
                {
                    "verse_number": 19,
                    "text": "А як пізно ставало, вони поза місто виходили."
                },
                {
                    "verse_number": 20,
                    "text": "А проходячи вранці, побачили фіґове дерево, усохле від кореня."
                },
                {
                    "verse_number": 21,
                    "text": "І, згадавши Петро, говорить Йому: Учителю, глянь фіґове дерево, що прокляв Ти, усохло!"
                },
                {
                    "verse_number": 22,
                    "text": "А Ісус їм у відповідь каже: Майте віру Божу!"
                },
                {
                    "verse_number": 23,
                    "text": "Поправді кажу вам: Як хто скаже горі цій: Порушся та й кинься до моря, і не матиме сумніву в серці своїм, але матиме віру, що станеться так, як говорить, то буде йому!"
                },
                {
                    "verse_number": 24,
                    "text": "Через це говорю вам: Усе, чого ви в молитві попросите, вірте, що одержите, і сповниться вам."
                },
                {
                    "verse_number": 25,
                    "text": "І коли стоїте на молитві, то прощайте, як маєте що проти кого, щоб і Отець ваш Небесний пробачив вам прогріхи ваші."
                },
                {
                    "verse_number": 26,
                    "text": "Коли ж не прощаєте ви, то й Отець ваш Небесний не простить вам прогріхів ваших."
                },
                {
                    "verse_number": 27,
                    "text": "І знову прийшли вони в Єрусалим. Коли ж Він у храмі ходив, поприходили первосвященики й книжники, і старшини до Нього,"
                },
                {
                    "verse_number": 28,
                    "text": "і сказали Йому: Якою Ти владою все оце чиниш? І хто Тобі владу цю дав, щоб Ти це робив?"
                },
                {
                    "verse_number": 29,
                    "text": "А Ісус відказав їм: Запитаю й Я вас одне слово, і відповідайте Мені, то й Я відкажу вам, якою Я владою це все чиню."
                },
                {
                    "verse_number": 30,
                    "text": "Іванове хрищення з неба було, чи від людей? Відповідайте Мені!"
                },
                {
                    "verse_number": 31,
                    "text": "Вони ж міркували собі й говорили: Коли скажемо: Із неба, відкаже: Чого ж ви йому не повірили?"
                },
                {
                    "verse_number": 32,
                    "text": "А як скажемо: Від людей, то боялись народу, бо всі вважали, що Іван був поправді пророк."
                },
                {
                    "verse_number": 33,
                    "text": "І сказали Ісусові в відповідь: Не знаємо... А Ісус їм відказує: То й Я не скажу вам, якою Я владою це все чиню."
                }
            ]
        },
        {
            "book_name_en": "Mark",
            "chapter_number": 12,
            "verses": [
                {
                    "verse_number": 1,
                    "text": "І почав Він у притчах до них промовляти: Насадив був один чоловік виноградника, муром обгородив, видовбав у ньому чавило, башту поставив, і віддав його винарям, та й пішов."
                },
                {
                    "verse_number": 2,
                    "text": "А певного часу послав він раба до своїх винарів, щоб прийняти частину плоду з виноградника в тих винарів."
                },
                {
                    "verse_number": 3,
                    "text": "Та вони схопили його та й побили, і відіслали ні з чим."
                },
                {
                    "verse_number": 4,
                    "text": "І знову послав він до них раба іншого, та й того вони зранили в голову та зневажили."
                },
                {
                    "verse_number": 5,
                    "text": "Тоді вислав він іншого, і того вони вбили. І багатьох іще інших, набили одних, а одних повбивали."
                },
                {
                    "verse_number": 6,
                    "text": "І він мав ще одного, сина улюбленого. Наостанок послав і того він до них і сказав: Посоромляться сина мого!"
                },
                {
                    "verse_number": 7,
                    "text": "А ті винарі міркували собі: Це спадкоємець; ходім, замордуймо його, і нашою спадщина буде!"
                },
                {
                    "verse_number": 8,
                    "text": "І вони схопили його та й убили, і викинули його за виноградник..."
                },
                {
                    "verse_number": 9,
                    "text": "Отож, що пан виноградника зробить? Він прибуде та й вигубить тих винарів, і віддасть виноградника іншим."
                },
                {
                    "verse_number": 10,
                    "text": "Чи ви не читали в Писанні: Камінь, що його будівничі відкинули, той наріжним став каменем!"
                },
                {
                    "verse_number": 11,
                    "text": "Від Господа сталося це, і дивне воно в очах наших."
                },
                {
                    "verse_number": 12,
                    "text": "І шукали Його, щоб схопити, але побоялись народу. Бо вони зрозуміли, що про них Він цю притчу сказав. І, лишивши Його, відійшли."
                },
                {
                    "verse_number": 13,
                    "text": "І вони вислали деяких із фарисеїв та іродіянів до Нього, щоб зловити на слові Його."
                },
                {
                    "verse_number": 14,
                    "text": "Ті ж прийшли та й говорять Йому: Учителю, знаємо ми, що Ти справедливий, і не зважаєш зовсім ні на кого, бо на людське обличчя не дивишся, а наставляєш на Божу дорогу правдиво. Чи годиться давати податок для кесаря, чи ні? Давати нам, чи не давати?"
                },
                {
                    "verse_number": 15,
                    "text": "А Ісус, знавши їх лицемірство, сказав їм: Чого ви Мене випробовуєте? Принесіть Мені гріш податковий, щоб бачити."
                },
                {
                    "verse_number": 16,
                    "text": "І принесли вони. А Він каже до них: Чий це образ і напис? Ті ж Йому відказали: Кесарів."
                },
                {
                    "verse_number": 17,
                    "text": "Ісус тоді каже в відповідь їм: Віддайте кесареве кесареві, а Богові Боже! І дивувалися з Нього вони..."
                },
                {
                    "verse_number": 18,
                    "text": "І прийшли до Нього ті саддукеї, що твердять, ніби нема воскресення, і запитали Його та сказали:"
                },
                {
                    "verse_number": 19,
                    "text": "Учителю, Мойсей написав нам: Як помре кому брат, і полишить дружину, а дитини не лишить, то нехай його брат візьме дружину його, та й відновить насіння для брата свого."
                },
                {
                    "verse_number": 20,
                    "text": "Було сім братів. І перший взяв дружину й умер, не лишивши дітей."
                },
                {
                    "verse_number": 21,
                    "text": "Другий теж її взяв та й помер, і він не лишив дітей. Так само і третій."
                },
                {
                    "verse_number": 22,
                    "text": "І всі семеро не полишили дітей. А по всіх вмерла й жінка."
                },
                {
                    "verse_number": 23,
                    "text": "А в воскресенні, як воскреснуть вони, то котрому із них вона дружиною буде? Бо семеро мали за дружину її."
                },
                {
                    "verse_number": 24,
                    "text": "Ісус їм відказав: Чи ви не тому помиляєтесь, що не знаєте ані Писання, ані Божої сили?"
                },
                {
                    "verse_number": 25,
                    "text": "Бо як із мертвих воскреснуть, то не будуть женитись, ані заміж виходити, але будуть, немов Анголи ті на небі."
                },
                {
                    "verse_number": 26,
                    "text": "Щождо мертвих, що воскреснуть, чи ж ви не читали в Мойсеєвій книзі, як при кущі сказав йому Бог, промовляючи: Я Бог Авраамів, і Бог Ісаків, і Бог Яковів,"
                },
                {
                    "verse_number": 27,
                    "text": "Бо Він є Бог не мертвих, а живих! Тим то ви помиляєтесь дуже."
                },
                {
                    "verse_number": 28,
                    "text": "А один із тих книжників, що чув, як вони сперечались, та бачив, як добре Він відповідав їм, приступив та й спитався Його: Котра заповідь перша з усіх?"
                },
                {
                    "verse_number": 29,
                    "text": "Ісус відповів: Перша: Слухай, Ізраїлю: наш Господь Бог Бог єдиний."
                },
                {
                    "verse_number": 30,
                    "text": "І: Люби Господа, Бога свого, усім серцем своїм, і всією душею своєю, і всім своїм розумом, і з цілої сили своєї! Це заповідь перша!"
                },
                {
                    "verse_number": 31,
                    "text": "А друга однакова з нею: Люби свого ближнього, як самого себе! Нема іншої більшої заповіді над оці!"
                },
                {
                    "verse_number": 32,
                    "text": "І сказав Йому книжник: Добре, Учителю! Ти поправді сказав, що Один Він, і нема іншого, окрім Нього,"
                },
                {
                    "verse_number": 33,
                    "text": "і що Любити Його всім серцем, і всім розумом, і всією душею, і з цілої сили, і що Любити свого ближнього, як самого себе, це важливіше за всі цілопалення й жертви!"
                },
                {
                    "verse_number": 34,
                    "text": "Ісус же, побачивши, що розумно той відповідь дав, промовив до нього: Ти недалеко від Божого Царства! І ніхто не насмілювався вже питати Його."
                },
                {
                    "verse_number": 35,
                    "text": "Потому Ісус відповів і промовив, у храмі навчаючи: Як то книжники кажуть, що ніби Христос син Давидів?"
                },
                {
                    "verse_number": 36,
                    "text": "Адже той Давид Святим Духом сказав: Промовив Господь Господеві моєму: сядь праворуч Мене, доки не покладу Я Твоїх ворогів підніжком ногам Твоїм!"
                },
                {
                    "verse_number": 37,
                    "text": "Сам Давид Його Господом зве, як же Він йому син? І багато людей залюбки Його слухали."
                },
                {
                    "verse_number": 38,
                    "text": "Він же казав у науці Своїй: Стережіться тих книжників, що люблять у довгих одежах проходжуватись, і привіти на ринках,"
                },
                {
                    "verse_number": 39,
                    "text": "і перші лавки в синагогах, і перші місця на прийняттях,"
                },
                {
                    "verse_number": 40,
                    "text": "що вдовині хати поїдають, і моляться довго напоказ, вони тяжче осудження приймуть!"
                },
                {
                    "verse_number": 41,
                    "text": "І сів Він навпроти скарбниці, і дививсь, як народ мідяки до скарбниці вкидає. І багато заможних укидали багато."
                },
                {
                    "verse_number": 42,
                    "text": "І підійшла одна вбога вдовиця, і поклала дві лепті, цебто гріш."
                },
                {
                    "verse_number": 43,
                    "text": "І покликав Він учнів Своїх та й промовив до них: Поправді кажу вам, що ця вбога вдовиця поклала найбільше за всіх, хто клав у скарбницю."
                },
                {
                    "verse_number": 44,
                    "text": "Бо всі клали від лишка свого, а вона поклала з убозтва свого все, що мала, свій прожиток увесь..."
                }
            ]
        },
        {
            "book_name_en": "Mark",
            "chapter_number": 13,
            "verses": [
                {
                    "verse_number": 1,
                    "text": "І коли Він виходив із храму, говорить Йому один із учнів Його: Подивися, Учителю яке то каміння та що за будівлі!"
                },
                {
                    "verse_number": 2,
                    "text": "Ісус же до нього сказав: Чи ти бачиш великі будинки оці? Не залишиться тут навіть камінь на камені, який не зруйнується!"
                },
                {
                    "verse_number": 3,
                    "text": "Коли ж Він сидів на Оливній горі, проти храму, питали Його насамоті Петро, і Яків, і Іван, і Андрій:"
                },
                {
                    "verse_number": 4,
                    "text": "Скажи нам, коли станеться це? І яка буде ознака, коли все те виконатись має?"
                },
                {
                    "verse_number": 5,
                    "text": "Ісус же почав промовляти до них: Стережіться, щоб вас хто не звів."
                },
                {
                    "verse_number": 6,
                    "text": "Бо багато-хто прийдуть в Ім'я Моє, кажучи: Це Я. І зведуть багатьох."
                },
                {
                    "verse_number": 7,
                    "text": "І як про війни почуєте ви, і про воєнні чутки, не лякайтесь, бо статись належить тому. Та це ще не кінець."
                },
                {
                    "verse_number": 8,
                    "text": "Бо повстане народ на народ, і царство на царство, будуть землетруси місцями, буде голод. Це початок терпінь породільних."
                },
                {
                    "verse_number": 9,
                    "text": "Пильнуйте ж самі, бо вас на суди видаватимуть, і бичуватимуть вас у синагогах, і поведуть до правителів та до царів ради Мене, на свідчення їм."
                },
                {
                    "verse_number": 10,
                    "text": "Але перше Євангелія мусить бути народам усім проповідувана."
                },
                {
                    "verse_number": 11,
                    "text": "Коли ж видадуть вас і поведуть, не турбуйтеся заздалегідь, що вам говорити, а що дане вам буде тієї години, то те говоріть: бо не ви промовлятимете, але Дух Святий."
                },
                {
                    "verse_number": 12,
                    "text": "І видасть на смерть брата брат, а батько дитину. І діти повстануть навпроти батьків, і їм смерть заподіють."
                },
                {
                    "verse_number": 13,
                    "text": "І за Ім'я Моє будуть усі вас ненавидіти. А хто витерпить аж до кінця, той буде спасений!"
                },
                {
                    "verse_number": 14,
                    "text": "Коли ж ви побачите ту гидоту спустошення, що про неї звіщав пророк Даниїл, що вона залягла, де не слід, хто читає, нехай розуміє, тоді ті, хто в Юдеї, нехай в гори втікають."
                },
                {
                    "verse_number": 15,
                    "text": "І хто на покрівлі, нехай той не сходить, і нехай не входить узяти щось із дому свого."
                },
                {
                    "verse_number": 16,
                    "text": "І хто на полі, хай назад не вертається взяти одежу свою."
                },
                {
                    "verse_number": 17,
                    "text": "Горе ж вагітним і тим, хто годує грудьми, у ті дні!"
                },
                {
                    "verse_number": 18,
                    "text": "Моліться ж, щоб не трапилося це зимою!"
                },
                {
                    "verse_number": 19,
                    "text": "Будуть бо ті дні такою скорботою, що її не було з первопочину світу, що його Бог створив, аж досі, і не буде."
                },
                {
                    "verse_number": 20,
                    "text": "І коли б Господь не вкоротив був тих днів, не спаслася б ніяка людина; але ради вибраних, кого вибрав, укоротив Він ті дні."
                },
                {
                    "verse_number": 21,
                    "text": "Тоді ж, як хто скаже до вас: Ото, Христос тут, Ото там, не йміть віри."
                },
                {
                    "verse_number": 22,
                    "text": "Бо повстануть христи неправдиві, і неправдиві пророки, і будуть чинити ознаки та чуда, щоб спокусити, як можна, і вибраних."
                },
                {
                    "verse_number": 23,
                    "text": "Але ви стережіться! Я сказав вам усе наперед."
                },
                {
                    "verse_number": 24,
                    "text": "Але за тих днів, по скорботі отій, сонце затьмиться, і місяць не дасть свого світла."
                },
                {
                    "verse_number": 25,
                    "text": "і зорі спадатимуть з неба, і сили небесні порушаться..."
                },
                {
                    "verse_number": 26,
                    "text": "І побачать тоді Сина Людського, що йтиме на хмарах із великою потугою й славою."
                },
                {
                    "verse_number": 27,
                    "text": "І тоді Він пошле Анголів і зберуть Його вибраних від вітрів чотирьох, від краю землі до край-неба."
                },
                {
                    "verse_number": 28,
                    "text": "Від дерева ж фіґового навчіться прикладу: коли віття його вже розпукується, і кинеться листя, то знаєте, що близько літо."
                },
                {
                    "verse_number": 29,
                    "text": "Так і ви: коли тільки побачите, що діється це, то знайте, що близько, під дверима."
                },
                {
                    "verse_number": 30,
                    "text": "Поправді кажу вам: не перейде цей рід, аж усе оце станеться!"
                },
                {
                    "verse_number": 31,
                    "text": "Небо й земля проминуться, але не минуться слова Мої!"
                },
                {
                    "verse_number": 32,
                    "text": "Про день же той чи про годину не знає ніхто: ні Анголи на небі, ні Син, тільки Отець."
                },
                {
                    "verse_number": 33,
                    "text": "Уважайте, чувайте й моліться: бо не знаєте, коли час той настане!"
                },
                {
                    "verse_number": 34,
                    "text": "Як той чоловік, що від'їхав, і залишив свій дім, і дав рабам своїм владу й кожному працю свою, а воротареві звелів пильнувати."
                },
                {
                    "verse_number": 35,
                    "text": "Тож пильнуйте, не знаєте бо, коли прийде пан дому: увечорі, чи опівночі, чи як півні співатимуть, чи ранком."
                },
                {
                    "verse_number": 36,
                    "text": "Щоб вас не застав, що спите, коли вернеться він несподівано."
                },
                {
                    "verse_number": 37,
                    "text": "А що вам Я кажу, те всім Я кажу: Пильнуйте!"
                }
            ]
        },
        {
            "book_name_en": "Mark",
            "chapter_number": 14,
            "verses": [
                {
                    "verse_number": 1,
                    "text": "За два ж дні була Пасха й Опрісноки. А первосвященики й книжники стали шукати, як би підступом взяти Його та забити."
                },
                {
                    "verse_number": 2,
                    "text": "Вони говорили: Та не в свято, щоб бува колотнеча в народі не сталась."
                },
                {
                    "verse_number": 3,
                    "text": "Коли ж Ісус був у Віфанії, у домі Симона, на проказу слабого, і сидів при столі, підійшла одна жінка, алябастрову пляшечку маючи щирого нардового дуже цінного мира. І розбила вона алябастрову пляшечку, і вилила миро на голову Йому!"
                },
                {
                    "verse_number": 4,
                    "text": "А дехто обурювались між собою й казали: Нащо таке марнотратство на миро?"
                },
                {
                    "verse_number": 5,
                    "text": "Бо можна було б це миро продати більше, як за три сотні динаріїв, і вбогим роздати. І нарікали на неї."
                },
                {
                    "verse_number": 6,
                    "text": "Ісус же сказав: Залишіть її! Чого прикрість їй робите? Вона добрий учинок зробила Мені."
                },
                {
                    "verse_number": 7,
                    "text": "Бо вбогих ви маєте завжди з собою, і коли схочете, можете їм робити добро, Мене ж не постійно ви маєте."
                },
                {
                    "verse_number": 8,
                    "text": "Що могла, те зробила вона: заздалегідь намастила Моє тіло на похорон..."
                },
                {
                    "verse_number": 9,
                    "text": "Поправді кажу вам: де тільки ця Євангелія проповідувана буде в цілому світі, на пам'ятку їй буде сказане й те, що зробила вона!"
                },
                {
                    "verse_number": 10,
                    "text": "Юда ж Іскаріотський, один із Дванадцятьох, подався до первосвящеників, щоб їм Його видати."
                },
                {
                    "verse_number": 11,
                    "text": "А вони, як почули, зраділи, і обіцяли йому срібняків за те дати. І він став вишукувати, як би слушного часу їм видати Його."
                },
                {
                    "verse_number": 12,
                    "text": "А першого дня Опрісноків, коли пасху приношено в жертву, сказали Йому Його учні: Куди хочеш, щоб пішли й приготували ми Тобі пасху спожити?"
                },
                {
                    "verse_number": 13,
                    "text": "І посилає Він двох із Своїх учнів, і каже до них: Підіть до міста, і стріне вас чоловік, що нестиме в глекові воду, то йдіть за ним."
                },
                {
                    "verse_number": 14,
                    "text": "І там, куди він увійде, скажіть до господаря дому: Учитель питає: Де кімната Моя, в якій Я споживу зо Своїми учнями пасху?"
                },
                {
                    "verse_number": 15,
                    "text": "І він вам покаже великую горницю, вистелену та готову: там приготуйте для нас."
                },
                {
                    "verse_number": 16,
                    "text": "І учні пішли, і до міста прийшли, і знайшли, як Він їм сказав, і зачали вони пасху готувати."
                },
                {
                    "verse_number": 17,
                    "text": "А коли настав вечір, Він приходить із Дванадцятьма."
                },
                {
                    "verse_number": 18,
                    "text": "І як сиділи вони при столі й споживали, промовив Ісус: Поправді кажу вам, що один з-поміж вас, який споживає зо Мною, видасть Мене..."
                },
                {
                    "verse_number": 19,
                    "text": "Вони зачали сумувати, і один по одному питати Його: Чи не я?"
                },
                {
                    "verse_number": 20,
                    "text": "А Він їм сказав: Один із Дванадцятьох, що в миску мачає зо Мною..."
                },
                {
                    "verse_number": 21,
                    "text": "Людський Син справді йде, як про Нього написано; та горе тому чоловікові, що видасть він Людського Сина! Було б краще тому чоловікові, коли б він не родився!..."
                },
                {
                    "verse_number": 22,
                    "text": "Як вони ж споживали, Ісус узяв хліб, і поблагословив, поламав, і дав їм, і сказав: Прийміть, споживайте, це тіло Моє!"
                },
                {
                    "verse_number": 23,
                    "text": "І взяв Він чашу, і, вчинивши подяку, подав їм, і пили з неї всі."
                },
                {
                    "verse_number": 24,
                    "text": "І промовив до них: Це кров Моя Нового Заповіту, що за багатьох проливається."
                },
                {
                    "verse_number": 25,
                    "text": "Поправді кажу вам, що віднині не питиму Я від плоду виноградного до того дня, як новим буду пити його в Царстві Божім!"
                },
                {
                    "verse_number": 26,
                    "text": "А коли відспівали вони, на гору Оливну пішли."
                },
                {
                    "verse_number": 27,
                    "text": "Промовляє тоді їм Ісус: Усі ви спокуситесь ночі цієї, як написано: Уражу пастиря, і розпорошаться вівці!"
                },
                {
                    "verse_number": 28,
                    "text": "По воскресенні ж Своїм Я вас випереджу в Галілеї."
                },
                {
                    "verse_number": 29,
                    "text": "І відізвався до Нього Петро: Хоч спокусяться й усі, та не я!"
                },
                {
                    "verse_number": 30,
                    "text": "Ісус же йому відказав: Поправді кажу тобі, що сьогодні, цієї ось ночі, перше ніж заспіває півень двічі, відречешся ти тричі від Мене!"
                },
                {
                    "verse_number": 31,
                    "text": "А він ще сильніш запевняв: Коли б мені й умерти з Тобою, я не відречуся Тебе! Так же само сказали й усі..."
                },
                {
                    "verse_number": 32,
                    "text": "І приходять вони до місцевости, на ім'я Гефсиманія, і каже Він учням Своїм: Посидьте ви тут, поки Я помолюся."
                },
                {
                    "verse_number": 33,
                    "text": "І, взявши з Собою Петра, і Якова та Івана, Він зачав сумувати й тужити..."
                },
                {
                    "verse_number": 34,
                    "text": "І сказав Він до них: Обгорнена сумом смертельним душа Моя! Залишіться тут і пильнуйте!"
                },
                {
                    "verse_number": 35,
                    "text": "І Він відійшов трохи далі, припав до землі, та й благав, щоб, як можна, минула Його ця година."
                },
                {
                    "verse_number": 36,
                    "text": "І благав Він: Авва-Отче, Тобі все можливе: пронеси мимо Мене цю чашу!... А проте, не чого хочу Я, але чого Ти..."
                },
                {
                    "verse_number": 37,
                    "text": "І вернувся, і знайшов їх, що спали, та й каже Петрові: Симоне, спиш ти? Однієї години не зміг попильнувати?"
                },
                {
                    "verse_number": 38,
                    "text": "Пильнуйте й моліться, щоб не впасти в спокусу, бадьорий бо дух, але немічне тіло!"
                },
                {
                    "verse_number": 39,
                    "text": "І знову пішов і молився, те саме промовивши слово."
                },
                {
                    "verse_number": 40,
                    "text": "А вернувшись, ізнову знайшов їх, що спали, бо зважніли їм очі були. І не знали вони, що Йому відказати..."
                },
                {
                    "verse_number": 41,
                    "text": "І вернувсь Він утретє, та й каже до них: Ви ще далі спите й спочиваєте? Скінчено, надійшла та година: у руки грішникам ось видається Син Людський!..."
                },
                {
                    "verse_number": 42,
                    "text": "Уставайте, ходім, ось наблизивсь Мій зрадник..."
                },
                {
                    "verse_number": 43,
                    "text": "І зараз, як Він ще говорив, прийшов Юда, один із Дванадцятьох, а з ним люди з мечами та киями від первосвящеників, і книжників, і старших."
                },
                {
                    "verse_number": 44,
                    "text": "А зрадник Його дав був знака їм, кажучи: Кого я поцілую, то Він, беріть Його, і обережно ведіть."
                },
                {
                    "verse_number": 45,
                    "text": "І, прийшовши, підійшов він негайно та й каже: Учителю! І поцілував Його..."
                },
                {
                    "verse_number": 46,
                    "text": "Вони ж руки свої наклали на Нього, і схопили Його."
                },
                {
                    "verse_number": 47,
                    "text": "А один із тих, що стояли навколо, меча вихопив та й рубонув раба первосвященика, і відтяв йому вухо."
                },
                {
                    "verse_number": 48,
                    "text": "А Ісус їм промовив у відповідь: Немов на розбійника вийшли з мечами та киями, щоб узяти Мене."
                },
                {
                    "verse_number": 49,
                    "text": "Я щодня був із вами у храмі, навчаючи, і Мене не взяли ви. Але, щоб збулися Писання."
                },
                {
                    "verse_number": 50,
                    "text": "Тоді всі полишили Його й повтікали..."
                },
                {
                    "verse_number": 51,
                    "text": "Один же юнак, по нагому загорнений у покривало, ішов услід за Ним. І хапають його."
                },
                {
                    "verse_number": 52,
                    "text": "Але він, покривало покинувши, утік нагий."
                },
                {
                    "verse_number": 53,
                    "text": "А Ісуса вони повели до первосвященика. І зійшлися всі первосвященики й старші та книжники."
                },
                {
                    "verse_number": 54,
                    "text": "Петро ж здалека йшов услід за Ним до середини двору первосвященика; і сидів він із службою, і грівсь при огні."
                },
                {
                    "verse_number": 55,
                    "text": "А первосвященики та ввесь синедріон шукали посвідчення на Ісуса, щоб Йому заподіяти смерть, і не знаходили."
                },
                {
                    "verse_number": 56,
                    "text": "Бо багато-хто свідчив фальшиво на Нього, але не було згідних свідчень."
                },
                {
                    "verse_number": 57,
                    "text": "Тоді деякі встали, і кривосвідчили супроти Нього й казали:"
                },
                {
                    "verse_number": 58,
                    "text": "Ми чули, як Він говорив: Я зруйную цей храм рукотворний, і за три дні збудую інший, нерукотворний."
                },
                {
                    "verse_number": 59,
                    "text": "Але й так не було їхнє свідчення згідне."
                },
                {
                    "verse_number": 60,
                    "text": "Тоді встав насередині первосвященик, та й Ісуса спитав і сказав: Ти нічого не відповідаєш, що свідчать вони проти Тебе?"
                },
                {
                    "verse_number": 61,
                    "text": "Він же мовчав, і нічого не відповідав. Первосвященик ізнову спитав Його, до Нього говорячи: Чи Христос Ти, Син Благословенного?"
                },
                {
                    "verse_number": 62,
                    "text": "А Ісус відказав: Я! І побачите ви Сина Людського, що сидітиме по правиці сили Божої, і на хмарах небесних приходитиме!"
                },
                {
                    "verse_number": 63,
                    "text": "Роздер тоді первосвященик одежу свою та й сказав: На що нам ще свідки потрібні?"
                },
                {
                    "verse_number": 64,
                    "text": "Ви чули цю богозневагу. Як вам здається? Вони ж усі присудили, що Він умерти повинен..."
                },
                {
                    "verse_number": 65,
                    "text": "Тоді деякі стали плювати на Нього, і закривати обличчя Йому, і бити Його та казати Йому: Пророкуй! Служба теж Його била по щоках..."
                },
                {
                    "verse_number": 66,
                    "text": "А коли Петро був на подвір'ї надолі, приходить одна із служниць первосвященика,"
                },
                {
                    "verse_number": 67,
                    "text": "і як Петра вона вгледіла, що грівся, подивилась на нього та й каже: І ти був із Ісусом Назарянином!"
                },
                {
                    "verse_number": 68,
                    "text": "Він же відрікся, говорячи: Не відаю, і не розумію, що кажеш... І вийшов назовні, на переддвір'я. І заспівав тоді півень."
                },
                {
                    "verse_number": 69,
                    "text": "Служниця ж, коли його вгледіла, стала знов говорити приявним: Цей із них!"
                },
                {
                    "verse_number": 70,
                    "text": "І він знову відрікся. Незабаром же знов говорили приявні Петрові: Поправді, ти з них, бо ти галілеянин. Та й мова твоя така сама."
                },
                {
                    "verse_number": 71,
                    "text": "А він став клястись та божитись: Не знаю Цього Чоловіка, про Якого говорите ви!"
                },
                {
                    "verse_number": 72,
                    "text": "І заспівав півень хвилі тієї подруге. І згадав Петро слово, що Ісус був промовив йому: Перше ніж заспіває півень двічі, відречешся ти тричі від Мене. І кинувся він, та й плакати став..."
                }
            ]
        },
        {
            "book_name_en": "Mark",
            "chapter_number": 15,
            "verses": [
                {
                    "verse_number": 1,
                    "text": "А первосвященики з старшими й книжниками, та ввесь синедріон, зараз уранці, нараду вчинивши, зв'язали Ісуса, повели та й Пилатові видали."
                },
                {
                    "verse_number": 2,
                    "text": "А Пилат запитався Його: Чи Ти Цар Юдейський? А Він йому в відповідь каже: Сам ти кажеш..."
                },
                {
                    "verse_number": 3,
                    "text": "А первосвященики міцно Його винуватили."
                },
                {
                    "verse_number": 4,
                    "text": "Тоді Пилат знову Його запитав і сказав: Ти нічого не відповідаєш? Дивись, як багато проти Тебе свідкують!"
                },
                {
                    "verse_number": 5,
                    "text": "А Ісус більш нічого не відповідав, так що Пилат дивувався."
                },
                {
                    "verse_number": 6,
                    "text": "На свято ж він їм відпускав був одного із в'язнів, котрого просили вони."
                },
                {
                    "verse_number": 7,
                    "text": "Був же один, що звався Варавва, ув'язнений разом із повстанцями, які за повстання вчинили були душогубство."
                },
                {
                    "verse_number": 8,
                    "text": "Коли ж натовп зібрався, він став просити Пилата зробити, як він завжди робив їм."
                },
                {
                    "verse_number": 9,
                    "text": "Пилат же сказав їм у відповідь: Хочете, відпущу вам Царя Юдейського?"
                },
                {
                    "verse_number": 10,
                    "text": "Бо він знав, що Його через заздрощі видали первосвященики."
                },
                {
                    "verse_number": 11,
                    "text": "А первосвященики натовп підмовили, щоб краще пустив їм Варавву."
                },
                {
                    "verse_number": 12,
                    "text": "Пилат же промовив ізнов їм у відповідь: А що ж я чинитиму з Тим, що Його ви Юдейським Царем називаєте?"
                },
                {
                    "verse_number": 13,
                    "text": "Вони ж стали кричати знов: Розіпни Його!"
                },
                {
                    "verse_number": 14,
                    "text": "Пилат же сказав їм: Яке ж зло вчинив Він? А вони ще сильніше кричали: Розіпни Його!..."
                },
                {
                    "verse_number": 15,
                    "text": "Пилат же хотів догодити народові, і відпустив їм Варавву. І видав Ісуса, збичувавши, щоб розп'ятий був."
                },
                {
                    "verse_number": 16,
                    "text": "Вояки ж повели Його до середини двору, цебто в преторій, і цілий відділ скликають."
                },
                {
                    "verse_number": 17,
                    "text": "І вони зодягли Його в багряницю і, сплівши з тернини вінка, поклали на Нього."
                },
                {
                    "verse_number": 18,
                    "text": "І вітати Його зачали: Радій, Царю Юдейський!"
                },
                {
                    "verse_number": 19,
                    "text": "І тростиною по голові Його били, і плювали на Нього. І навколішки кидалися та вклонялись Йому..."
                },
                {
                    "verse_number": 20,
                    "text": "І коли назнущалися з Нього, зняли з Нього багряницю, і наділи на Нього одежу Його. І Його повели, щоб розп'ясти Його."
                },
                {
                    "verse_number": 21,
                    "text": "І одного перехожого, що з поля вертався, Симона Кірінеянина, батька Олександра та Руфа, змусили, щоб хреста Йому ніс."
                },
                {
                    "verse_number": 22,
                    "text": "І Його привели на місце Голгофу, що значить Череповище."
                },
                {
                    "verse_number": 23,
                    "text": "І давали Йому пити вина, із миррою змішаного, але Він не прийняв."
                },
                {
                    "verse_number": 24,
                    "text": "І Його розп'яли, і поділили одежу Його, кинувши жереб про неї, хто що візьме."
                },
                {
                    "verse_number": 25,
                    "text": "Була ж третя година, як Його розп'яли."
                },
                {
                    "verse_number": 26,
                    "text": "І був написаний напис провини Його: Цар Юдейський."
                },
                {
                    "verse_number": 27,
                    "text": "Тоді розп'ято з Ним двох розбійників, одного праворуч, і одного ліворуч Його."
                },
                {
                    "verse_number": 28,
                    "text": "І збулося Писання, що каже: До злочинців Його зараховано!"
                },
                {
                    "verse_number": 29,
                    "text": "А хто побіч проходив, то Його лихословили, головами своїми хитали й казали: Отак! Ти, що храма руйнуєш та за три дні будуєш,"
                },
                {
                    "verse_number": 30,
                    "text": "зійди із хреста, та спаси Самого Себе!"
                },
                {
                    "verse_number": 31,
                    "text": "Теж і первосвященики з книжниками глузували й один до одного казали: Він інших спасав, а Самого Себе не може спасти!"
                },
                {
                    "verse_number": 32,
                    "text": "Христос, Цар Ізраїлів, нехай зійде тепер із хреста, щоб побачили ми та й увірували. Навіть ті, що разом із Ним були розп'яті, насміхалися з Нього..."
                },
                {
                    "verse_number": 33,
                    "text": "А як шоста година настала, то аж до години дев'ятої темрява стала по цілій землі."
                },
                {
                    "verse_number": 34,
                    "text": "О годині ж дев'ятій Ісус скрикнув голосом гучним та й вимовив: Елої, Елої, лама савахтані, що в перекладі значить: Боже Мій, Боже Мій, нащо Мене Ти покинув?"
                },
                {
                    "verse_number": 35,
                    "text": "Дехто ж із тих, що стояли навколо, це почули й казали: Ось Він кличе Іллю!"
                },
                {
                    "verse_number": 36,
                    "text": "А один із них побіг, намочив губку оцтом, настромив на тростину, і давав Йому пити й казав: Чекайте, побачим, чи прийде Ілля Його зняти!"
                },
                {
                    "verse_number": 37,
                    "text": "А Ісус скрикнув голосом гучним, і духа віддав!..."
                },
                {
                    "verse_number": 38,
                    "text": "І в храмі завіса роздерлась надвоє, від верху аж додолу."
                },
                {
                    "verse_number": 39,
                    "text": "А сотник, що насупроти Нього стояв, як побачив, що Він отак духа віддав, то промовив: Чоловік Цей був справді Син Божий!"
                },
                {
                    "verse_number": 40,
                    "text": "Були ж і жінки, що дивились здалека, між ними Марія Магдалина, і Марія, мати Якова Молодшого та Йосії, і Саломія,"
                },
                {
                    "verse_number": 41,
                    "text": "що вони, як Він був у Галілеї, ходили за Ним та Йому прислуговували; і інших багато, що до Єрусалиму прийшли з Ним."
                },
                {
                    "verse_number": 42,
                    "text": "А коли настав вечір, через те, що було Приготовлення, цебто перед суботою,"
                },
                {
                    "verse_number": 43,
                    "text": "прийшов Йосип із Ариматеї, радник поважний, що сам сподівавсь Царства Божого, і сміливо ввійшов до Пилата, і просив тіла Ісусового."
                },
                {
                    "verse_number": 44,
                    "text": "А Пилат здивувався, щоб Він міг уже вмерти. І, покликавши сотника, запитався його, чи давно вже Розп'ятий помер."
                },
                {
                    "verse_number": 45,
                    "text": "І, дізнавшись від сотника, він подарував тіло Йосипові."
                },
                {
                    "verse_number": 46,
                    "text": "А Йосип купив плащаницю, і, знявши Його, обгорнув плащаницею, та й поклав Його в гробі, що в скелі був висічений. І каменя привалив до могильних дверей."
                },
                {
                    "verse_number": 47,
                    "text": "Марія ж Магдалина й Марія, мати Йосієва, дивилися, де ховали Його."
                }
            ]
        },
        {
            "book_name_en": "Mark",
            "chapter_number": 16,
            "verses": [
                {
                    "verse_number": 1,
                    "text": "Як минула ж субота, Марія Магдалина, і Марія Яковова, і Саломія накупили пахощів, щоб піти й намастити Його."
                },
                {
                    "verse_number": 2,
                    "text": "І на світанку дня першого в тижні, як сходило сонце, до гробу вони прибули,"
                },
                {
                    "verse_number": 3,
                    "text": "і говорили одна одній: Хто відвалить нам каменя від могильних дверей?"
                },
                {
                    "verse_number": 4,
                    "text": "А зиркнувши, побачили, що камінь відвалений; був же він дуже великий..."
                },
                {
                    "verse_number": 5,
                    "text": "І, ввійшовши до гробу, побачили там юнака, що праворуч сидів, і був одягнений в білу одежу, і жахнулись вони..."
                },
                {
                    "verse_number": 6,
                    "text": "А він промовляє до них: Не жахайтесь! Ви шукаєте Розп'ятого, Ісуса Назарянина. Він воскрес, нема Його тут! Ось місце, де Його поховали були."
                },
                {
                    "verse_number": 7,
                    "text": "Але йдіть, скажіть учням Його та Петрові: Він іде в Галілею попереду вас, там Його ви побачите, як Він вам говорив."
                },
                {
                    "verse_number": 8,
                    "text": "А як вийшли вони, то побігли від гробу, бо їх трепет та страх обгорнув. І не сказали нікому нічого, бо боялись..."
                },
                {
                    "verse_number": 9,
                    "text": "Як воскрес Він уранці дня першого в тижні, то з'явився найперше Марії Магдалині, із якої був вигнав сім демонів."
                },
                {
                    "verse_number": 10,
                    "text": "Пішовши вона, повідомила тих, що були з Ним, які сумували та плакали."
                },
                {
                    "verse_number": 11,
                    "text": "А вони, як почули, що живий Він, і вона Його бачила, не йняли тому віри."
                },
                {
                    "verse_number": 12,
                    "text": "По цьому з'явився Він двом із них у постаті іншій в дорозі, як ішли вони на село."
                },
                {
                    "verse_number": 13,
                    "text": "А вони, як вернулися, інших про те сповістили, але не повірено й їм."
                },
                {
                    "verse_number": 14,
                    "text": "Нарешті, Він з'явився Одинадцятьом, як сиділи вони при столі, і докоряв їм за недовірство їхнє та твердосердя, що вони не йняли віри тим, хто воскреслого бачив Його."
                },
                {
                    "verse_number": 15,
                    "text": "І казав Він до них: Ідіть по цілому світові, та всьому створінню Євангелію проповідуйте!"
                },
                {
                    "verse_number": 16,
                    "text": "Хто увірує й охриститься, буде спасений, а хто не ввірує засуджений буде."
                },
                {
                    "verse_number": 17,
                    "text": "А тих, хто ввірує, супроводити будуть ознаки такі: у Ім'я Моє демонів будуть вигонити, говоритимуть мовами новими,"
                },
                {
                    "verse_number": 18,
                    "text": "братимуть змій; а коли смертодійне що вип'ють, не буде їм шкодити; кластимуть руки на хворих, і добре їм буде!"
                },
                {
                    "verse_number": 19,
                    "text": "Господь же Ісус, по розмові із ними, вознісся на небо, і сів по Божій правиці."
                },
                {
                    "verse_number": 20,
                    "text": "І пішли вони, і скрізь проповідували. А Господь помагав їм, і стверджував слово ознаками, що його супроводили. Амінь."
                }
            ]
        }
    ]
}