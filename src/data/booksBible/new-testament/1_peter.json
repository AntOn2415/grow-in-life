{
    "book_name_en": "1_peter",
    "book_name_ua": "1 Петра",
    "book_abbreviation_ua": "1Пет",
    "testament": "new-testament",
    "chapters": [
        {
            "book_name_en": "1 Peter",
            "chapter_number": 1,
            "verses": [
                {
                    "verse_number": 1,
                    "text": "Петро, апостол Ісуса Христа, захожанам Розпорошення: Понту, Галатії, Каппадокії, Азії й Віфінії, вибраним"
                },
                {
                    "verse_number": 2,
                    "text": "із передбачення Бога Отця, посвяченням Духа, на покору й окроплення кров'ю Ісуса Христа: нехай примножиться вам благодать та мир!"
                },
                {
                    "verse_number": 3,
                    "text": "Благословенний Бог і Отець Господа нашого Ісуса Христа, що великою Своєю милістю відродив нас до живої надії через воскресення з мертвих Ісуса Христа,"
                },
                {
                    "verse_number": 4,
                    "text": "на спадщину нетлінну й непорочну та нев'янучу, заховану в небі для вас,"
                },
                {
                    "verse_number": 5,
                    "text": "що ви бережені силою Божою через віру на спасіння, яке готове з'явитися останнього часу."
                },
                {
                    "verse_number": 6,
                    "text": "Тіштеся з того, засмучені трохи тепер, якщо треба, всілякими випробовуваннями,"
                },
                {
                    "verse_number": 7,
                    "text": "щоб досвідчення вашої віри було дорогоцінніше за золото, яке гине, хоч і огнем випробовується, на похвалу, і честь, і славу при з'явленні Ісуса Христа."
                },
                {
                    "verse_number": 8,
                    "text": "Ви Його любите, не бачивши, і віруєте в Нього, хоч тепер не бачите, а вірувавши, радієте невимовною й славною радістю,"
                },
                {
                    "verse_number": 9,
                    "text": "бо досягаєте мети віри вашої спасіння душам."
                },
                {
                    "verse_number": 10,
                    "text": "Про це спасіння розвідували та допитувалися пророки, що звіщали про благодать, призначену вам."
                },
                {
                    "verse_number": 11,
                    "text": "Вони досліджували, на котрий чи на який час показував Дух Христів, що в них був, коли Він сповіщав про Христові страждання та славу, що прийдуть по них."
                },
                {
                    "verse_number": 12,
                    "text": "Їм відкрито було, що вони не для себе самих, а для вас служили тим, що тепер звіщено вам через благовісників Духом Святим, із неба посланим, на що бажають дивитися Анголи."
                },
                {
                    "verse_number": 13,
                    "text": "Тому то, підперезавши стегна свого розуму та бувши тверезі, майте досконалу надію на благодать, що приноситься вам в з'явленні Ісуса Христа."
                },
                {
                    "verse_number": 14,
                    "text": "Як слухняні, не застосовуйтеся до попередніх пожадливостей вашого невідання,"
                },
                {
                    "verse_number": 15,
                    "text": "але за Святим, що покликав вас, будьте й самі святі в усім вашім поводженні,"
                },
                {
                    "verse_number": 16,
                    "text": "бо написано: Будьте святі, Я бо святий!"
                },
                {
                    "verse_number": 17,
                    "text": "І коли ви Отцем звете Того, Хто кожного, не зважаючи на особу, судить за вчинок, то в страху провадьте час вашого тимчасового замешкання."
                },
                {
                    "verse_number": 18,
                    "text": "І знайте, що не тлінним сріблом або золотом відкуплені ви були від марного вашого життя, що передане вам від батьків,"
                },
                {
                    "verse_number": 19,
                    "text": "але дорогоцінною кров'ю Христа, як непорочного й чистого Ягняти,"
                },
                {
                    "verse_number": 20,
                    "text": "що призначений був іще перед закладинами світу, але був з'явлений вам за останнього часу."
                },
                {
                    "verse_number": 21,
                    "text": "Через Нього ви віруєте в Бога, що з мертвих Його воскресив та дав славу Йому, щоб була ваша віра й надія на Бога."
                },
                {
                    "verse_number": 22,
                    "text": "Послухом правді очистьте душі свої через Духа на нелицемірну братерську любов, і ревно від щирого серця любіть один одного,"
                },
                {
                    "verse_number": 23,
                    "text": "бо народжені ви не з тлінного насіння, але з нетлінного, Словом Божим живим та тривалим."
                },
                {
                    "verse_number": 24,
                    "text": "Бо кожне тіло немов та трава, і всяка слава людини як цвіт трав'яний: засохне трава то й цвіт опаде,"
                },
                {
                    "verse_number": 25,
                    "text": "а Слово Господнє повік пробуває! А це те Слово, яке звіщене вам в Євангелії."
                }
            ]
        },
        {
            "book_name_en": "1 Peter",
            "chapter_number": 2,
            "verses": [
                {
                    "verse_number": 1,
                    "text": "Отож, відкладіть усяку злобу, і всякий підступ, і лицемірство, і заздрість, і всякі обмови,"
                },
                {
                    "verse_number": 2,
                    "text": "і, немов новонароджені немовлята, жадайте щирого духовного молока, щоб ним вирости вам на спасіння,"
                },
                {
                    "verse_number": 3,
                    "text": "якщо ви спробували, що добрий Господь."
                },
                {
                    "verse_number": 4,
                    "text": "Приступайте до Нього, до Каменя живого, дорогоцінного, що відкинули люди Його, але вибрав Бог."
                },
                {
                    "verse_number": 5,
                    "text": "І самі, немов те каміння живе, будуйтеся в дім духовий, на священство святе, щоб приносити жертви духовні, приємні для Бога через Ісуса Христа."
                },
                {
                    "verse_number": 6,
                    "text": "Бо стоїть у Писанні: Ось кладу Я на Сіоні Каменя вибраного, наріжного, дорогоцінного, і хто вірує в Нього, той не буде осоромлений!"
                },
                {
                    "verse_number": 7,
                    "text": "Отож бо, для вас, хто вірує, Він коштовність, а для тих, хто не вірує камінь, що його занедбали були будівничі, той наріжним став каменем,"
                },
                {
                    "verse_number": 8,
                    "text": "і камінь спотикання, і скеля спокуси, і об нього вони спотикаються, не вірячи слову, на що й призначені були."
                },
                {
                    "verse_number": 9,
                    "text": "Але ви вибраний рід, священство царське, народ святий, люд власности Божої, щоб звіщали чесноти Того, Хто покликав вас із темряви до дивного світла Свого,"
                },
                {
                    "verse_number": 10,
                    "text": "колись ненарод, а тепер народ Божий, колись непомилувані, а тепер ви помилувані!"
                },
                {
                    "verse_number": 11,
                    "text": "Благаю вас, любі, як приходьків та подорожніх, щоб ви здержувались від тілесних пожадливостей, що воюють проти душі."
                },
                {
                    "verse_number": 12,
                    "text": "Поводьтеся поміж поганами добре, щоб за те, за що вас обмовляють вони, немов би злочинців, побачивши добрі діла, славили Бога в день відвідання."
                },
                {
                    "verse_number": 13,
                    "text": "Отож, коріться кожному людському творінню ради Господа, чи то цареві, як найвищому,"
                },
                {
                    "verse_number": 14,
                    "text": "чи то володарям, як від нього посланим для карання злочинців та для похвали доброчинців."
                },
                {
                    "verse_number": 15,
                    "text": "Бо така Божа воля, щоб доброчинці гамували неуцтво нерозумних людей,"
                },
                {
                    "verse_number": 16,
                    "text": "як вільні, а не як ті, що мають волю на прикриття лихого, але як раби Божі."
                },
                {
                    "verse_number": 17,
                    "text": "Шануйте всіх, братство любіть, Бога бійтеся, царя поважайте."
                },
                {
                    "verse_number": 18,
                    "text": "Раби, коріться панам із повним страхом, не тільки добрим та тихим, але й прикрим."
                },
                {
                    "verse_number": 19,
                    "text": "Бо то вгодне, коли хто, через сумління перед Богом, терпить недолю, непоправді страждаючи."
                },
                {
                    "verse_number": 20,
                    "text": "Бо яка похвала, коли терпите ви, як вас б'ють за провини? Але коли з мукою терпите за добрі вчинки, то це вгодне Богові!"
                },
                {
                    "verse_number": 21,
                    "text": "Бо на це ви покликані. Бо й Христос постраждав за нас, і залишив нам приклада, щоб пішли ми слідами Його."
                },
                {
                    "verse_number": 22,
                    "text": "Не вчинив Він гріха, і не знайшлося в устах Його підступу!"
                },
                {
                    "verse_number": 23,
                    "text": "Коли був лихословлений, Він не лихословив взаємно, а коли Він страждав, не погрожував, але передав Тому, Хто судить справедливо."
                },
                {
                    "verse_number": 24,
                    "text": "Він тілом Своїм Сам підніс гріхи наші на дерево, щоб ми вмерли для гріхів та для праведности жили; Його ранами ви вздоровилися."
                },
                {
                    "verse_number": 25,
                    "text": "Ви бо були як ті вівці заблукані, та ви повернулись до Пастиря й Опікуна ваших душ."
                }
            ]
        },
        {
            "book_name_en": "1 Peter",
            "chapter_number": 3,
            "verses": [
                {
                    "verse_number": 1,
                    "text": "Так само дружини, коріться своїм чоловікам, щоб і деякі, хто не кориться слову, були приєднані без слова поводженням дружин,"
                },
                {
                    "verse_number": 2,
                    "text": "як побачать ваше поводження чисте в страху."
                },
                {
                    "verse_number": 3,
                    "text": "А окрасою їм нехай буде не зовнішнє, заплітання волосся та навішання золота або вбирання одеж,"
                },
                {
                    "verse_number": 4,
                    "text": "але захована людина серця в нетлінні лагідного й мовчазного духа, що дорогоцінне перед Богом."
                },
                {
                    "verse_number": 5,
                    "text": "Бо так само колись прикрашали себе й святі ті жінки, що клали надію на Бога й корились своїм чоловікам."
                },
                {
                    "verse_number": 6,
                    "text": "Так Сара корилась Авраамові, і паном його називала. А ви її діти, коли добро робите та не лякаєтесь жадного страху."
                },
                {
                    "verse_number": 7,
                    "text": "Чоловіки, так само живіть разом із дружинами за розумом, як зо слабішою жіночою посудиною, і виявляйте їм честь, бо й вони є співспадкоємиці благодаті життя, щоб не спинялися ваші молитви."
                },
                {
                    "verse_number": 8,
                    "text": "Нарешті ж, будьте всі однодумні, спочутливі, братолюбні, милосердні, покірливі."
                },
                {
                    "verse_number": 9,
                    "text": "Не платіть злом за зло, або лайкою за лайку, навпаки, благословляйте, знавши, що на це вас покликано, щоб ви вспадкували благословення."
                },
                {
                    "verse_number": 10,
                    "text": "Бо хто хоче любити життя та бачити добрі дні, нехай здержить свого язика від лихого та уста свої від говорення підступу."
                },
                {
                    "verse_number": 11,
                    "text": "Ухиляйся від злого та добре чини, шукай миру й женися за ним!"
                },
                {
                    "verse_number": 12,
                    "text": "Бо очі Господні до праведних, а вуха Його до їхніх прохань, а Господнє лице проти тих, хто чинить лихе!"
                },
                {
                    "verse_number": 13,
                    "text": "І хто заподіє вам зле, коли будете ви оборонцями доброго?"
                },
                {
                    "verse_number": 14,
                    "text": "А коли ви за правду й страждаєте, то ви блаженні! А їхнього страху не бійтеся, і не тривожтеся!"
                },
                {
                    "verse_number": 15,
                    "text": "А Господа Христа святіть у ваших серцях, і завжди готовими будьте на відповідь кожному, хто в вас запитає рахунку про надію, що в вас, із лагідністю та зо страхом."
                },
                {
                    "verse_number": 16,
                    "text": "Майте добре сумління, щоб тим, за що вас обмовляють, немов би злочинців, були посоромлені лихословники вашого поводження в Христі."
                },
                {
                    "verse_number": 17,
                    "text": "Бо ліпше страждати за добрі діла, коли хоче того Божа воля, аніж за лихі."
                },
                {
                    "verse_number": 18,
                    "text": "Бо й Христос один раз постраждав був за наші гріхи, щоб привести нас до Бога, Праведний за неправедних, хоч умертвлений тілом, але Духом оживлений,"
                },
                {
                    "verse_number": 19,
                    "text": "Яким Він і духам, що в в'язниці були, зійшовши, звіщав;"
                },
                {
                    "verse_number": 20,
                    "text": "вони колись непокірливі були, як їх Боже довготерпіння чекало за Ноєвих днів, коли будувався ковчег, що в ньому мало, цебто вісім душ, спаслось від води."
                },
                {
                    "verse_number": 21,
                    "text": "Того образ, хрищення не тілесної нечистости позбуття, але обітниця Богові доброго сумління, спасає тепер і нас воскресенням Ісуса Христа,"
                },
                {
                    "verse_number": 22,
                    "text": "що, зійшовши на небо, пробуває по Божій правиці, а Йому підкорилися Анголи, влади та сили."
                }
            ]
        },
        {
            "book_name_en": "1 Peter",
            "chapter_number": 4,
            "verses": [
                {
                    "verse_number": 1,
                    "text": "Отож, коли тілом Христос постраждав за нас, то озбройтеся й ви тією самою думкою, бо хто тілом постраждав, той перестав грішити,"
                },
                {
                    "verse_number": 2,
                    "text": "щоб решту часу в тілі жити вже не для пожадливостей людських, а для Божої волі."
                },
                {
                    "verse_number": 3,
                    "text": "Бо досить минулого часу, коли ви чинили волю поган, ходили в розпусті, у пожадливостях, у піяцтві, у гулянках, у піятиках, у беззаконних ідолослужбах."
                },
                {
                    "verse_number": 4,
                    "text": "Вони з того дивуються, що ви разом із ними не берете участи в розпусті, та зневажають."
                },
                {
                    "verse_number": 5,
                    "text": "Вони дадуть відповідь Тому, Хто судитиме живих та мертвих!"
                },
                {
                    "verse_number": 6,
                    "text": "Бо на те й мертвим звіщувано Євангелію, щоб вони прийняли суд по-людському тілом, але жили по-Божому духом."
                },
                {
                    "verse_number": 7,
                    "text": "Кінець же всьому наблизився. Отже, будьте мудрі й пильнуйте в молитвах!"
                },
                {
                    "verse_number": 8,
                    "text": "Найперше майте щиру любов один до одного, бо любов покриває багато гріхів!"
                },
                {
                    "verse_number": 9,
                    "text": "Будьте гостинні один до одного без нехоті!"
                },
                {
                    "verse_number": 10,
                    "text": "Служіть один одному, кожен тим даром, якого отримав, як доморядники всілякої Божої благодаті."
                },
                {
                    "verse_number": 11,
                    "text": "Коли хто говорить, говори, як Божі слова. Коли хто служить, то служи, як від сили, яку дає Бог, щоб Бог прославлявся в усьому Ісусом Христом, що Йому слава та влада на віки вічні, амінь."
                },
                {
                    "verse_number": 12,
                    "text": "Улюблені, не дивуйтесь огневі, що вам посилається на випробовування, немов би чужому випадку для вас."
                },
                {
                    "verse_number": 13,
                    "text": "Але через те, що берете ви участь у Христових стражданнях, то тіштеся, щоб і в з'явленні слави Його раділи ви й звеселялись."
                },
                {
                    "verse_number": 14,
                    "text": "Коли ж вас ганьблять за Христове Ім'я, то ви блаженні, бо на вас спочиває Дух слави й Дух Божий."
                },
                {
                    "verse_number": 15,
                    "text": "Ніхто з вас хай не страждає, як душогуб, або злодій, або злочинець, або ворохобник,"
                },
                {
                    "verse_number": 16,
                    "text": "а коли як християнин, то нехай не соромиться він, але хай прославляє Бога за те."
                },
                {
                    "verse_number": 17,
                    "text": "Бо час уже суд розпочати від Божого дому; а коли він почнеться перше з нас, то який кінець тих, хто противиться Божій Євангелії?"
                },
                {
                    "verse_number": 18,
                    "text": "А коли праведний ледве спасеться, то безбожний та грішний де зможе з'явитись?"
                },
                {
                    "verse_number": 19,
                    "text": "Тому й ті, хто з Божої волі страждає, нехай душі свої віддадуть в доброчинстві Йому, як Створителю вірному."
                }
            ]
        },
        {
            "book_name_en": "1 Peter",
            "chapter_number": 5,
            "verses": [
                {
                    "verse_number": 1,
                    "text": "Тож благаю між вами пресвітерів, співпресвітер та свідок Христових страждань, співучасник слави, що повинна з'явитись:"
                },
                {
                    "verse_number": 2,
                    "text": "пасіть стадо Боже, що у вас, наглядайте не з примусу, але добровільно по-Божому, не для брудної наживи, а ревно,"
                },
                {
                    "verse_number": 3,
                    "text": "не пануйте над спадком Божим, але будьте для стада за взір."
                },
                {
                    "verse_number": 4,
                    "text": "А коли Архипастир з'явиться, то одержите ви нев'янучого вінка слави."
                },
                {
                    "verse_number": 5,
                    "text": "Також молоді, коріться старшим! А всі майте покору один до одного, бо Бог противиться гордим, а смиренним дає благодать!"
                },
                {
                    "verse_number": 6,
                    "text": "Тож покоріться під міцну Божу руку, щоб Він вас Свого часу повищив."
                },
                {
                    "verse_number": 7,
                    "text": "Покладіть на Нього всю вашу журбу, бо Він опікується вами!"
                },
                {
                    "verse_number": 8,
                    "text": "Будьте тверезі, пильнуйте! Ваш супротивник диявол ходить, ричучи, як лев, що шукає пожерти кого."
                },
                {
                    "verse_number": 9,
                    "text": "Противтесь йому, тверді в вірі, знавши, що ті самі муки трапляються й вашому братству по світі."
                },
                {
                    "verse_number": 10,
                    "text": "А Бог усякої благодаті, що покликав вас до вічної слави Своєї в Христі, нехай Сам удосконалить вас, хто трохи потерпів, хай упевнить, зміцнить, уґрунтує."
                },
                {
                    "verse_number": 11,
                    "text": "Йому слава та влада на вічні віки, амінь."
                },
                {
                    "verse_number": 12,
                    "text": "Я коротко вам написав через Силуяна, як гадаю вірного брата. Закликаю та свідчу, що це Божа благодать правдива, що ви в ній стоїте."
                },
                {
                    "verse_number": 13,
                    "text": "Вітає вас разом вибрана Церква в Вавилоні, і Марко, мій син."
                },
                {
                    "verse_number": 14,
                    "text": "Вітайте один одного поцілунком любови. Мир вам усім у Христі! Амінь."
                }
            ]
        }
    ]
}