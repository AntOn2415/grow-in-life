{
    "book_name_en": "jonah",
    "book_name_ua": "Йони",
    "book_abbreviation_ua": "Йона",
    "testament": "old-testament",
    "chapters": [
        {
            "book_name_en": "Jonah",
            "chapter_number": 1,
            "verses": [
                {
                    "verse_number": 1,
                    "text": "І було слово Господнє до Йони, Аміттаєвого сина, таке:"
                },
                {
                    "verse_number": 2,
                    "text": "Устань, іди до Ніневії, великого міста, і проповідуй проти нього, бо їхнє зло прийшло перед лице Моє."
                },
                {
                    "verse_number": 3,
                    "text": "І встав Йона, щоб утекти до Таршішу з-перед Господнього лиця. І зійшов він до Яфи, і знайшов корабля, що йшов до Таршішу, і дав заплату його, і ввійшов у нього, щоб відплисти з ними до Таршішу з-перед Господнього лиця."
                },
                {
                    "verse_number": 4,
                    "text": "А Господь кинув сильного вітра на море, і знялася на морі велика буря, і вже думали, що корабель буде розбитий."
                },
                {
                    "verse_number": 5,
                    "text": "І налякалися моряки, і кликали кожен до своїх богів, і викидали ті речі, що були на кораблі, до моря, щоб полегшити себе. А Йона зійшов до споду корабля, і ліг, і заснув."
                },
                {
                    "verse_number": 6,
                    "text": "І приступив до нього керівник корабля, та й сказав йому: Чого ти спиш? Уставай, заклич до свого Бога, може згадає цей Бог про нас, і ми не згинемо."
                },
                {
                    "verse_number": 7,
                    "text": "І сказали вони один до одного: Ідіть, і киньмо жеребки, та й пізнаємо, через кого нам оце лихо. І кинули вони жеребки, і впав жеребок на Йону."
                },
                {
                    "verse_number": 8,
                    "text": "І сказали до нього: Об'яви ж нам, через що нам це лихо? Яке твоє зайняття, і звідки ти йдеш? Який твій край, і з якого ти народу?"
                },
                {
                    "verse_number": 9,
                    "text": "І сказав він до них: Я єврей, і боюся я Господа, Небесного Бога, що вчинив море та суходіл."
                },
                {
                    "verse_number": 10,
                    "text": "І налякалися ті люди великим страхом, і сказали до нього: Що це ти наробив? Бо ці люди довідалися, що він утікає з-перед Господнього лиця, бо він це їм об'явив."
                },
                {
                    "verse_number": 11,
                    "text": "І вони сказали до нього: Що ми зробимо тобі, щоб утихомирилось море, щоб не заливало нас? Бо море бушувало все більше."
                },
                {
                    "verse_number": 12,
                    "text": "І сказав він до них: Візьміть мене, і киньте мене до моря, і втихомириться море перед вами; бо я знаю, що через мене оця велика буря на вас."
                },
                {
                    "verse_number": 13,
                    "text": "І міцно гребли ці люди, щоб дістатися до суходолу, та не могли, бо море бушувало все більш проти них."
                },
                {
                    "verse_number": 14,
                    "text": "І вони кликнули до Господа та й сказали: О Господи, нехай же не згинемо ми за душу цього чоловіка, і не давай на нас неповинної крови, бо Ти, Господи, чиниш, як бажаєш!"
                },
                {
                    "verse_number": 15,
                    "text": "І підняли вони Йону, і кинули його до моря, і спинилося море від своєї лютости."
                },
                {
                    "verse_number": 16,
                    "text": "І налякалися ці люди Господа великим страхом, і приносили Господеві жертви, і складали обітниці."
                },
                {
                    "verse_number": 17,
                    "text": "(2-1) І призначив Господь велику рибу, щоб вона проковтнула Йону. І був Йона в середині цієї риби три дні та три ночі."
                }
            ]
        },
        {
            "book_name_en": "Jonah",
            "chapter_number": 2,
            "verses": [
                {
                    "verse_number": 1,
                    "text": "(2-2) І молився Йона до Господа, Бога свого, з утроби тієї риби,"
                },
                {
                    "verse_number": 2,
                    "text": "(2-3) та й казав: Я кликав з нещастя свого до Господа, і відповідь дав Він мені, із нутра шеолу кричав я, і почув Ти мій голос!"
                },
                {
                    "verse_number": 3,
                    "text": "(2-4) І Ти кинув мене в глибочінь, у серце моря, і потік оточив був мене. Усі хвилі Твої та буруни Твої надо мною пройшли."
                },
                {
                    "verse_number": 4,
                    "text": "(2-5) І сказав я: Я вигнаний з-перед очей Твоїх, проте ще побачу я храм Твій святий."
                },
                {
                    "verse_number": 5,
                    "text": "(2-6) Вода аж по душу мене обгорнула, безодня мене оточила, очерет обвиває кругом мою голову!"
                },
                {
                    "verse_number": 6,
                    "text": "(2-7) Я зійшов аж до споду гори, а земля її засуви стали за мною навіки! Та підіймеш із ями життя моє, Господи, Боже Ти мій!"
                },
                {
                    "verse_number": 7,
                    "text": "(2-8) Як у мені омлівала душа моя, Господа я спогадав, і молитва моя ця до Тебе долинула, до храму святого Твого!"
                },
                {
                    "verse_number": 8,
                    "text": "(2-9) Ті, що тримаються марних божків, свого Милосердного кидають."
                },
                {
                    "verse_number": 9,
                    "text": "(2-10) А я голосною подякою принесу Тобі жертву, про що присягав я, те виконаю. Спасіння у Господа!"
                },
                {
                    "verse_number": 10,
                    "text": "(2-11) І Господь звелів рибі, і вона викинула Йону на суходіл."
                }
            ]
        },
        {
            "book_name_en": "Jonah",
            "chapter_number": 3,
            "verses": [
                {
                    "verse_number": 1,
                    "text": "І було Господнє слово до Йони вдруге таке:"
                },
                {
                    "verse_number": 2,
                    "text": "Устань, іди до Ніневії, великого міста, і проповідуй на нього те слово, що Я говорив був тобі!"
                },
                {
                    "verse_number": 3,
                    "text": "І Йона встав, і пішов до Ніневії за Господнім словом. А Ніневія була місто велике-превелике, на три дні ходи."
                },
                {
                    "verse_number": 4,
                    "text": "І зачав Йона ходити по місті, на один день ходи, і проповідував і казав: Ще сорок день, і Ніневія буде зруйнована!"
                },
                {
                    "verse_number": 5,
                    "text": "І ніневітяни ввірували в Бога, і оголосили піст, і позодягали верети, від найбільшого з них аж до найменшого."
                },
                {
                    "verse_number": 6,
                    "text": "І дійшло це слово до царя Ніневії, і він устав зо свого трону, і скинув плаща свого з себе, і покрився веретою, та й сів на попелі."
                },
                {
                    "verse_number": 7,
                    "text": "І він звелів кликнути й сказати в Ніневії з наказу царя та його вельмож, говорячи: Нехай не покуштують нічого ані людина, ані худоба, худоба велика чи худоба дрібна, нехай вони не пасуться, і нехай не п'ють води!"
                },
                {
                    "verse_number": 8,
                    "text": "І нехай покриваються веретами та людина й та худоба, і нехай сильно кличуть до Бога, і нехай кожен зверне з своєї дороги та від насильства, що в їхніх руках."
                },
                {
                    "verse_number": 9,
                    "text": "Хто знає, може Бог обернеться й пожалує, і відвернеться з жару гніву Свого, і ми не погинемо!"
                },
                {
                    "verse_number": 10,
                    "text": "І побачив Бог їхні вчинки, що звернули зо своєї злої дороги, і пожалував Бог щодо того лиха, про яке говорив, що їм учинить, і не вчинив."
                }
            ]
        },
        {
            "book_name_en": "Jonah",
            "chapter_number": 4,
            "verses": [
                {
                    "verse_number": 1,
                    "text": "І було це для Йони на досаду, досаду велику, і він запалився."
                },
                {
                    "verse_number": 2,
                    "text": "І молився він до Господа та й казав: О Господи, чи ж не це моє слово, поки я ще був на своїй землі? Тому я перед тим утік до Таршішу, бо я знав, що Ти Бог милостивий та милосердий, довготерпеливий та многомилостивий, і Ти жалкуєш за зло."
                },
                {
                    "verse_number": 3,
                    "text": "А тепер, Господи, візьми мою душу від мене, бо краще мені смерть від мого життя!"
                },
                {
                    "verse_number": 4,
                    "text": "А Господь відказав: Чи слушно ти запалився?"
                },
                {
                    "verse_number": 5,
                    "text": "І вийшов Йона з міста, і сів від сходу міста, і поставив собі там куреня, і сів під ним у тіні, аж поки побачить, що буде в місті."
                },
                {
                    "verse_number": 6,
                    "text": "І виростив Бог рицинового куща, і він вигнався понад Йону, щоб бути тінню над його головою, щоб урятувати його від його досади. І втішився Йона від цього рицинового куща великою радістю."
                },
                {
                    "verse_number": 7,
                    "text": "А при сході зірниці другого дня призначив Бог червяка, і він підточив рицинового куща, і той усох."
                },
                {
                    "verse_number": 8,
                    "text": "І сталося, як сонце зійшло, то призначив Бог східнього гарячого вітра, і вдарило сонце на Йонину голову, і він зомлів. І він жадав, щоб йому померти, і казав: Краще мені смерть від мого життя!"
                },
                {
                    "verse_number": 9,
                    "text": "І промовив Бог до Йони: Чи слушно запалився ти за рициновий кущ? А той відказав: Дуже розлютився я, аж на смерть!"
                },
                {
                    "verse_number": 10,
                    "text": "І сказав Господь: Ти змилувався над рициновим кущем, над яким не трудився, і не плекав його, який виріс за одну ніч, і за одну ніч згинув."
                },
                {
                    "verse_number": 11,
                    "text": "А Я не змилувався б над Ніневією, цим великим містом, що в ньому більше дванадцяти десятисячок люда, які не вміють розрізняти правиці своєї від своєї лівиці, та численна худоба?"
                }
            ]
        }
    ]
}