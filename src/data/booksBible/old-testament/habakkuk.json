{
    "book_name_en": "habakkuk",
    "book_name_ua": "Авакума",
    "book_abbreviation_ua": "Авак",
    "testament": "old-testament",
    "chapters": [
        {
            "book_name_en": "Habakkuk",
            "chapter_number": 1,
            "verses": [
                {
                    "verse_number": 1,
                    "text": "Пророцтво, яке бачив пророк Авакум."
                },
                {
                    "verse_number": 2,
                    "text": "Аж доки я, Господи, кликати буду, а Ти не почуєш? До тебе я кличу: Насильство! та Ти не спасаєш!"
                },
                {
                    "verse_number": 3,
                    "text": "Для чого неправість мені Ти показуєш та позираєш на муку? А передо мною грабіж та насильство, і суперечка стається, і носиться сварка."
                },
                {
                    "verse_number": 4,
                    "text": "Тому то Закон припиняється, і не виходить до чину назавсіди право, бо несправедливий вигублює праведного, тому правосуддя виходить покривленим."
                },
                {
                    "verse_number": 5,
                    "text": "Пригляньтеся ви до народів, і дивіться, і дуже здивуйтесь, бо вчиню Я за ваших днів діло, про яке не повірите ви, коли буде розказане."
                },
                {
                    "verse_number": 6,
                    "text": "Бо оце Я поставлю халдеїв, народ лютий та скорий, що ґрасує по широкій землі, щоб захопити оселі, які не його."
                },
                {
                    "verse_number": 7,
                    "text": "Страшний та грізний він, від нього самого виходить і право його, і великість його."
                },
                {
                    "verse_number": 8,
                    "text": "І від пантер його коні швидші, і від вовків вечерових лютіші."
                },
                {
                    "verse_number": 9,
                    "text": "Він приходить увесь на насильство, а ціль їх обличчя вперед, і набере полонених, як того піску."
                },
                {
                    "verse_number": 10,
                    "text": "І він глузує з царів, а князі сміх для нього. Він сміється з твердині усякої, бо на вал насипає землі, і її здобуває!"
                },
                {
                    "verse_number": 11,
                    "text": "Тоді він несеться, як вітер, і перейде, і згрішить, бо зробить за бога свого оцю силу свою."
                },
                {
                    "verse_number": 12,
                    "text": "Хіба ж Ти не віддавна, о Господи? Боже Ти мій, мій Святий, не помремо! Господи, Ти для суду поставив його, і, о Скеле, призначив його на карання!"
                },
                {
                    "verse_number": 13,
                    "text": "Твої очі занадто пречисті, щоб міг Ти дивитись на зло, і на насильство дивитись не можеш. Чому ж дивишся Ти на грабіжників, мовчиш, коли несправедливий винищує справедливішого від себе?"
                },
                {
                    "verse_number": 14,
                    "text": "Ти ж маєш людей, як у морі тих риб, немов ту черву, що пана над нею нема."
                },
                {
                    "verse_number": 15,
                    "text": "Усе це грабіжник витягує вудкою, своїм неводом тягне оце, та збирає оце в свою сітку, тому тішиться він та радіє."
                },
                {
                    "verse_number": 16,
                    "text": "Тому жертву приносить він неводові, і кадить для сітки своєї, бо від них ситий уділ його та добірна пожива його!"
                },
                {
                    "verse_number": 17,
                    "text": "Чи на це випорожнює він свого невода, і завжди готов убивати народи без милости?"
                }
            ]
        },
        {
            "book_name_en": "Habakkuk",
            "chapter_number": 2,
            "verses": [
                {
                    "verse_number": 1,
                    "text": "Нехай я стою на сторожі своїй, і нехай на облозі я стану, і хай виглядаю, щоб бачити, що він буде казати мені, і що відповість на жалобу мою."
                },
                {
                    "verse_number": 2,
                    "text": "А Господь відповів та й сказав: Напиши це видіння і поясни на таблицях, щоб читач його легко читав."
                },
                {
                    "verse_number": 3,
                    "text": "Бо ще на умовлений час це видіння, і приспішає кінець, і не обмане. Якщо б протягнулось, чекай ти його, бо воно конче прийде, не спізниться."
                },
                {
                    "verse_number": 4,
                    "text": "Ось надута, не проста душа його в ньому, а праведний житиме вірою своєю."
                },
                {
                    "verse_number": 5,
                    "text": "І що ж, як зрадливе вино, так горда людина спокою не знає: він роззявлює пащу свою, як шеол, і не насичується, як та смерть, і всіх людей він до себе збирає, і всі народи до себе згромаджує."
                },
                {
                    "verse_number": 6,
                    "text": "Чи ж усі вони не складуть приповістки на нього та загадки насмішливої йому не прокажуть: Горе тому, хто для себе розмножує те, що не його! Аж доки це буде? Горе тому, хто чинить тяжкою заставу на себе!"
                },
                {
                    "verse_number": 7,
                    "text": "Хіба нагло не встануть оті, хто тебе буде гризти, і збудяться ті, хто тебе попихає, і за здобич ти станеш для них?"
                },
                {
                    "verse_number": 8,
                    "text": "За те, що ти грабував був багато народів, вся решта народів тебе пограбує за ту людську кров, і за насильство над краєм, над містом та над усіма, хто мешкає в ньому."
                },
                {
                    "verse_number": 9,
                    "text": "Горе тому, хто неправедний зиск побирає для дому свого, щоб покласти гніздо своє на висоті, і тим із рук злого врятованим бути!"
                },
                {
                    "verse_number": 10,
                    "text": "Нарадив ти сором для дому свого, щоб кінець учинити численним народам, і ти прогрішився за душу свою."
                },
                {
                    "verse_number": 11,
                    "text": "Бо камінь з стіни буде кликати, і йому відповість сволок із дерева."
                },
                {
                    "verse_number": 12,
                    "text": "Горе тому, хто кров'ю місто будує, хто беззаконням встановлює город!"
                },
                {
                    "verse_number": 13,
                    "text": "Чи ж оце не від Господа Саваота, що народи трудяться для огню, і мучаться люди на марність?"
                },
                {
                    "verse_number": 14,
                    "text": "Бо пізнанням Господньої слави наповнена буде земля, як море вода покриває."
                },
                {
                    "verse_number": 15,
                    "text": "Горе тому, хто свого ближнього напоює з келіху гніву свого, і поїть, щоб бачити сором його!"
                },
                {
                    "verse_number": 16,
                    "text": "Ти наситишся ганьбою більше, як славою. Пий також ти, та показуй свій сором! На тебе обернеться келіх правиці Господньої, ганьба ж на славу твою!"
                },
                {
                    "verse_number": 17,
                    "text": "Бо насилля твоє над Ліваном на тебе спаде, а грабунок худоби зламає тебе за кров людську, та за насилля над краєм, над містом та над усіма, хто мешкає в ньому."
                },
                {
                    "verse_number": 18,
                    "text": "Який дасть пожиток бовван, що його вирізьбив творець його, і відлив, і вчитель неправди, що творець його мав охоту чинити богів цих німих?"
                },
                {
                    "verse_number": 19,
                    "text": "Горе тому, хто дереву каже: Збудись, мовчазливому каменю: Зрушся! Чи він буде навчати? Ось він сріблом та золотом викладений, але жодного духу в ньому нема!"
                },
                {
                    "verse_number": 20,
                    "text": "А Господь у Своїм храмі святім, мовчи перед обличчям Його, уся земле!"
                }
            ]
        },
        {
            "book_name_en": "Habakkuk",
            "chapter_number": 3,
            "verses": [
                {
                    "verse_number": 1,
                    "text": "Молитва пророка Авакума, для співу на струнному приладі:"
                },
                {
                    "verse_number": 2,
                    "text": "Господи, звістку Твою я почув та й злякався! Господи, оживи Своє діло в середині років, у середині літ об'яви, у гніві про милість згадай!"
                },
                {
                    "verse_number": 3,
                    "text": "Бог іде від Теману, і Святий від Парану гори. Села. Велич Його вкрила небо, і слави Його стала повна земля!"
                },
                {
                    "verse_number": 4,
                    "text": "А сяйво було, наче соняшне світло, проміння при боці у Нього, і там укриття Його потуги."
                },
                {
                    "verse_number": 5,
                    "text": "Перед обличчям Його моровиця іде, а по стопах Його пнеться полум'я."
                },
                {
                    "verse_number": 6,
                    "text": "Став, і землю Він зміряв, поглянув і народи затряс, і попадали гори довічні, вікові похилились узгір'я. Путі Його вічні."
                },
                {
                    "verse_number": 7,
                    "text": "Я бачив намети Кушана під кривдою, тремтять покривала мідіянського краю."
                },
                {
                    "verse_number": 8,
                    "text": "Чи на ріки, о Господи, Ти запалав, чи на ріки Твій гнів? Чи Твоє пересердя на море, що їздиш на конях Своїх, на спасенних Своїх колесницях?"
                },
                {
                    "verse_number": 9,
                    "text": "Лук твій голий, нагий, наповнений стріл сагайдак. Села. Ти річками землю розсік."
                },
                {
                    "verse_number": 10,
                    "text": "Тебе вгледівши, гори дрижали, водяна течія потекла, безодня свій голос дала, зняла високо руки свої."
                },
                {
                    "verse_number": 11,
                    "text": "Сонце й місяць спинилися в мешканні своєму при світлі Твоїх стріл, що літають при сяйві блискучого списа Твого."
                },
                {
                    "verse_number": 12,
                    "text": "У люті ступав Ти землею, у гніві людей молотив."
                },
                {
                    "verse_number": 13,
                    "text": "Ти вийшов спасти Свій народ, спасти Помазанця Свого. Ти з дому безбожного голову збив, обнажив Ти основу по шию. Села."
                },
                {
                    "verse_number": 14,
                    "text": "Ти пробив його списами голову князя його, як вони піднялись, щоб мене розпорошити; вони тішилися, немов мали пожерти таємно убогого."
                },
                {
                    "verse_number": 15,
                    "text": "Ти кіньми Своїми по морю топтав, по водній великій громаді."
                },
                {
                    "verse_number": 16,
                    "text": "Я почув і затремтіла утроба моя, задзвеніли на голос цей губи мої, гнилизна ввійшла в мої кості, і тремчу я на місці своїм, бо маю чекати в спокої день утиску, коли прийде народ, який має на вас наступати."
                },
                {
                    "verse_number": 17,
                    "text": "Коли б фіґове дерево не зацвіло, і не було б урожаю в виноградниках, обманило зайняття оливкою, а поле їжі не вродило б, позникала отара з кошари і не стало б в оборах худоби,"
                },
                {
                    "verse_number": 18,
                    "text": "то я Господом тішитись буду й тоді, радітиму Богом спасіння свого!"
                },
                {
                    "verse_number": 19,
                    "text": "Бог Господь моя сила, і чинить Він ноги мої, як у лані, і водить мене по висотах! Для дириґента хору на моїх струнних знаряддях."
                }
            ]
        }
    ]
}